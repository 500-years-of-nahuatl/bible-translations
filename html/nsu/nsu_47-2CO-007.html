<!DOCTYPE html>
<html>
 <head>
  <meta charset="utf-8"/>
  <meta content="width=device-width, initial-scale=1" name="viewport"/>
  <meta content="#083F0E" name="theme-color"/>
  <title>
   2 Corintios 7
  </title>
  <script src="js/jquery-1.11.3.min.js" type="text/javascript">
  </script>
  <script src="js/popcorn-complete.min.js" type="text/javascript">
  </script>
  <script src="js/jquery.tooltipster.min.js" type="text/javascript">
  </script>
  <script src="js/app-builder-audio.js" type="text/javascript">
  </script>
  <script src="js/app-builder-footnotes.js" type="text/javascript">
  </script>
  <script src="js/app-builder-menus.js" type="text/javascript">
  </script>
  <script src="js/app-builder-video.js" type="text/javascript">
  </script>
  <script src="js/book-names.js" type="text/javascript">
  </script>
  <link href="css/tooltipster.css" rel="stylesheet" type="text/css"/>
  <link href="./manifest.webmanifest" rel="manifest"/>
  <link href="./icons/apple-touch-icon.png" rel="apple-touch-icon"/>
  <link href="css/sab-stylesheet.css" rel="stylesheet" type="text/css"/>
  <script type="text/javascript">
   // Audio
$(window).load(function() {

var pop = Popcorn("#audio");

var timings = [
    { label: "1a", start: 3.26, end: 4.51 },
    { label: "1b", start: 4.76, end: 5.69 },
    { label: "1c", start: 5.94, end: 8.17 },
    { label: "1d", start: 8.42, end: 13.95 },
    { label: "1e", start: 14.2, end: 16.03 },
    { label: "1f", start: 16.28, end: 19.45 },
    { label: "2a", start: 19.7, end: 21.71 },
    { label: "2b", start: 21.96, end: 24.69 },
    { label: "2c", start: 24.94, end: 30.69 },
    { label: "3a", start: 30.94, end: 34.29 },
    { label: "3b", start: 34.54, end: 38.69 },
    { label: "3c", start: 38.94, end: 41.91 },
    { label: "3d", start: 42.16, end: 44.79 },
    { label: "4a", start: 45.04, end: 49.95 },
    { label: "4b", start: 50.2, end: 53.05 },
    { label: "4c", start: 53.3, end: 57.89 },
    { label: "5a", start: 58.14, end: 60.35 },
    { label: "5b", start: 60.6, end: 62.91 },
    { label: "5c", start: 63.16, end: 64.97 },
    { label: "5d", start: 65.22, end: 69.91 },
    { label: "6a", start: 70.16, end: 71.19 },
    { label: "6b", start: 71.44, end: 73.45 },
    { label: "6c", start: 73.7, end: 76.47 },
    { label: "7a", start: 76.72, end: 82.99 },
    { label: "7b", start: 83.24, end: 86.49 },
    { label: "7c", start: 86.74, end: 89.69 },
    { label: "7d", start: 89.94, end: 92.55 },
    { label: "7e", start: 92.8, end: 94.05 },
    { label: "7f", start: 94.3, end: 96.11 },
    { label: "8a", start: 96.36, end: 100.19 },
    { label: "8b", start: 100.44, end: 102.25 },
    { label: "8c", start: 102.5, end: 104.33 },
    { label: "8d", start: 104.58, end: 108.67 },
    { label: "9a", start: 108.92, end: 110.13 },
    { label: "9b", start: 110.38, end: 111.95 },
    { label: "9c", start: 112.2, end: 116.15 },
    { label: "9d", start: 116.4, end: 119.71 },
    { label: "9e", start: 119.96, end: 123.29 },
    { label: "10a", start: 123.54, end: 130.27 },
    { label: "10b", start: 130.52, end: 133.17 },
    { label: "10c", start: 133.42, end: 135.97 },
    { label: "10d", start: 136.22, end: 137.79 },
    { label: "11a", start: 138.04, end: 141.01 },
    { label: "11b", start: 141.26, end: 143.51 },
    { label: "11c", start: 143.76, end: 149.59 },
    { label: "11d", start: 149.84, end: 154.21 },
    { label: "11e", start: 154.46, end: 156.37 },
    { label: "11f", start: 156.62, end: 160.71 },
    { label: "11g", start: 160.96, end: 162.09 },
    { label: "11h", start: 162.34, end: 166.99 },
    { label: "12a", start: 167.24, end: 168.35 },
    { label: "12b", start: 168.6, end: 170.97 },
    { label: "12c", start: 171.22, end: 173.47 },
    { label: "12d", start: 173.72, end: 175.75 },
    { label: "12e", start: 176, end: 184.31 },
    { label: "13a", start: 184.56, end: 186.45 },
    { label: "13b", start: 186.7, end: 187.97 },
    { label: "13c", start: 188.22, end: 191.95 },
    { label: "13d", start: 192.2, end: 194.51 },
    { label: "14a", start: 194.76, end: 197.97 },
    { label: "14b", start: 198.22, end: 199.61 },
    { label: "14c", start: 199.86, end: 203.01 },
    { label: "14d", start: 203.26, end: 206.21 },
    { label: "14e", start: 206.46, end: 208.59 },
    { label: "15a", start: 208.84, end: 212.25 },
    { label: "15b", start: 212.5, end: 215.85 },
    { label: "15c", start: 216.1, end: 219.51 },
    { label: "16", start: 219.76, end: 224.47 }
];

initAudioTimings(pop, timings);
});

$(document).ready(function() {
});

// Chapters
var chapters = [ { start: 1, end: 13 }];
var hasIntro = false;
var baseRef  = "nsu-47-2CO-";
  </script>
 </head>
 <body class="browser" dir="LTR">
  <div id="book-menu">
  </div>
  <div id="chapter-menu">
  </div>
  <div id="toolbar-top">
   <div class="navigation-top">
    <span class="button">
     <a href="nsu-46-1CO-001.html" title="Previous Book">
      &lt;&lt;
     </a>
    </span>
    <span class="button">
     <a href="nsu-47-2CO-006.html" title="Previous Chapter">
      &lt;
     </a>
    </span>
    <span id="book-selector">
     <a href="#" onclick="toggleBookMenu(); return false;">
      2 Corintios
     </a>
    </span>
    <span id="chapter-selector">
     <a href="#" onclick="toggleChapterMenu(chapters, hasIntro, baseRef); return false;">
      7
     </a>
    </span>
    <span class="button">
     <a href="nsu-47-2CO-008.html" title="Next Chapter">
      &gt;
     </a>
    </span>
    <span class="button">
     <a href="nsu-48-GAL-001.html" title="Next Book">
      &gt;&gt;
     </a>
    </span>
   </div>
  </div>
  <div id="content">
   <a id="v1">
   </a>
   <div class="m">
    <div class="c-drop">
     7
    </div>
    <div class="txs" id="T1a">
     Ijkó pues,
    </div>
    <div class="txs" id="T1b">
     notlasojkaiknivah,
    </div>
    <div class="txs" id="T1c">
     ika nin tlen toYejwatzi yotechkakiti,
    </div>
    <div class="txs" id="T1d">
     moneki ma timochipavakah de nochi tlen velis techsokiotis itech tokuerpo iva itech toyolo.
    </div>
    <div class="txs" id="T1e">
     Ma tiktlakitakah in toYejwatzi,
    </div>
    <div class="txs" id="T1f">
     ma tikchijtokah de ma tiekah tiyolchipavakeh kemi Ye.
    </div>
    <span id="bookmarks1">
    </span>
   </div>
   <div class="s">
    <div id="s1">
     Pablo opakki porke omoyolkuapkeh in toknivah de Corinto
    </div>
   </div>
   <span id="bookmarks1">
   </span>
   <a id="v2">
   </a>
   <div class="p">
    <div class="txs" id="T2a">
     <span class="v">
      2
     </span>
     <span class="vsp">
     </span>
     Techselikah itech inmoyolo.
    </div>
    <div class="txs" id="T2b">
     Tejvah amika itla otiktoktijkeh tlen amo kuali,
    </div>
    <div class="txs" id="T2c">
     amika otikyayakankeh itech se ojtli tlen amo kuali iva amika otikajkayajkeh para tikixtiliskeh itla.
    </div>
    <span id="bookmarks2">
    </span>
    <a id="v3">
    </a>
    <div class="txs" id="T3a">
     <span class="v">
      3
     </span>
     <span class="vsp">
     </span>
     Amo nimechilvia ijkí para nimechtlajtlakoltis.
    </div>
    <div class="txs" id="T3b">
     Ne achto yonimechilvi ke imejvah timechpixtokeh itech toyolo.
    </div>
    <div class="txs" id="T3c">
     Tla ok tiyolitoskeh o noso tla yotixpolikeh,
    </div>
    <div class="txs" id="T3d">
     tejvah nochipa timechpiaskeh itech toyolo.
    </div>
    <span id="bookmarks3">
    </span>
    <a id="v4">
    </a>
    <div class="txs" id="T4a">
     <span class="v">
      4
     </span>
     <span class="vsp">
     </span>
     Sa tlawel nimotenmachia inmonavak iva sa tlawel kuali nimomachilia de imejvah.
    </div>
    <div class="txs" id="T4b">
     Iva itech nochi in tlajyovilistli tlen techpanova,
    </div>
    <div class="txs" id="T4c">
     ne nikpia miek yolchikavalistli iva miek pakilistli por imejvah.
    </div>
    <span id="bookmarks4">
    </span>
   </div>
   <span id="bookmarks4">
   </span>
   <a id="v5">
   </a>
   <div class="p">
    <div class="txs" id="T5a">
     <span class="v">
      5
     </span>
     <span class="vsp">
     </span>
     Desde ijkuak otejkokeh Macedonia,
    </div>
    <div class="txs" id="T5b">
     amo timoseviah nion se tzikitzi.
    </div>
    <div class="txs" id="T5c">
     San tlen amo yotechpanok,
    </div>
    <div class="txs" id="T5d">
     in gentejtih otechixnamikiah sa tlawel iva toyolo omomavtiaya miek.
    </div>
    <span id="bookmarks5">
    </span>
    <a id="v6">
    </a>
    <div class="txs" id="T6a">
     <span class="v">
      6
     </span>
     <span class="vsp">
     </span>
     Pero toYejwatzi,
    </div>
    <div class="txs" id="T6b">
     tlen kinyolchikava tlen moxijxikovah,
    </div>
    <div class="txs" id="T6c">
     otechyolchika ijkuak oajsiko in Tito.
    </div>
    <span id="bookmarks6">
    </span>
    <a id="v7">
    </a>
    <div class="txs" id="T7a">
     <span class="v">
      7
     </span>
     <span class="vsp">
     </span>
     Tejvah otimoyolchikajkeh por ovala in Tito iva noijki por yen yolchikavalistli tlen okiseli de imejvah.
    </div>
    <div class="txs" id="T7b">
     Ye otechilvi ke sa tlawel inkinekih intechitaskeh,
    </div>
    <div class="txs" id="T7c">
     iva ke sa tlawel inmoyolkokovah por tlen opanolok,
    </div>
    <div class="txs" id="T7d">
     iva ke inmotekipachovah miek por ne.
    </div>
    <div class="txs" id="T7e">
     Ijkuak ijkó onikakki,
    </div>
    <div class="txs" id="T7f">
     ne okachi sa tlawel onipakki.
    </div>
    <span id="bookmarks7">
    </span>
   </div>
   <span id="bookmarks7">
   </span>
   <a id="v8">
   </a>
   <div class="p">
    <div class="txs" id="T8a">
     <span class="v">
      8
     </span>
     <span class="vsp">
     </span>
     Maski onimechyolkoko ika noamatlajkuilol tlen onimechtitlanili,
    </div>
    <div class="txs" id="T8b">
     axka ayakmo nechtekipachova.
    </div>
    <div class="txs" id="T8c">
     Achto kema onechtekipochovaya,
    </div>
    <div class="txs" id="T8d">
     ijkuak onikittak ke yejón amatlajkuiloli omechyolkoko por se tiempo.
    </div>
    <span id="bookmarks8">
    </span>
    <a id="v9">
    </a>
    <div class="txs" id="T9a">
     <span class="v">
      9
     </span>
     <span class="vsp">
     </span>
     Axka nipaki,
    </div>
    <div class="txs" id="T9b">
     pero amo por onmoyolkokojkeh,
    </div>
    <div class="txs" id="T9c">
     sino porke inmoneyolkokol okichi ximoyolkuapakah inavak toYejwatzi.
    </div>
    <div class="txs" id="T9d">
     Imejvah onmoyolkokojkeh ijkó kemi toYejwatzi okimonekilti,
    </div>
    <div class="txs" id="T9e">
     tonses kijtosneki tejvah amitla otimechtoktijkeh tlen amo kuali.
    </div>
    <span id="bookmarks9">
    </span>
    <a id="v10">
    </a>
    <div class="txs" id="T10a">
     <span class="v">
      10
     </span>
     <span class="vsp">
     </span>
     In neyolkokoli tlen toYejwatzi kimonekiltia ma se kipano yejón kichiva ma se moyolkuapa para ijkó se momakixtis,
    </div>
    <div class="txs" id="T10b">
     iva amo moneki se moyolkokos por yejón.
    </div>
    <div class="txs" id="T10c">
     Pero in neyolkokoli tlen vitz de nin tlaltikpaktli,
    </div>
    <div class="txs" id="T10d">
     yejón kivalika mikilistli.
    </div>
    <span id="bookmarks10">
    </span>
    <a id="v11">
    </a>
    <div class="txs" id="T11a">
     <span class="v">
      11
     </span>
     <span class="vsp">
     </span>
     Imejvah onmoyolkokojkeh kemi toYejwatzi okimonekilti,
    </div>
    <div class="txs" id="T11b">
     iva axka xikittakah tlán yokichi inmotech:
    </div>
    <div class="txs" id="T11c">
     Okichi yi neli xikchivakah kuenta nin tlamantli iva xiknekikah xikteititikah ke imejvah amitla inmotlajtlakol.
    </div>
    <div class="txs" id="T11d">
     Okichi xikualanikah iva ximomavtikah por yen neká tlen otlajtlakolchijtoka.
    </div>
    <div class="txs" id="T11e">
     Satepa onkinekeh innechitaskeh,
    </div>
    <div class="txs" id="T11f">
     onmotekipachojkeh por ne iva onkitlajyoviltijkeh tlen okichi tlajtlakoli.
    </div>
    <div class="txs" id="T11g">
     Ika nochi yejón,
    </div>
    <div class="txs" id="T11h">
     imejvah yonkiteititijkeh nik ayakmo inkipiah tlajtlakoli itech yejón tlen opanolok.
    </div>
    <span id="bookmarks11">
    </span>
    <a id="v12">
    </a>
    <div class="txs" id="T12a">
     <span class="v">
      12
     </span>
     <span class="vsp">
     </span>
     Ijkó pues,
    </div>
    <div class="txs" id="T12b">
     ijkuak onimechijkuilili neká amatlajkuiloli,
    </div>
    <div class="txs" id="T12c">
     amo onikchi por neká tlen okichi tlajtlakoli,
    </div>
    <div class="txs" id="T12d">
     nion por neká tlen okikokojkeh.
    </div>
    <div class="txs" id="T12e">
     Ne onimechtlajkuilili porke oniknekki imejvah xikteititikah ixpan toYejwatzi nik yi neli inkinekih inkichivaskeh tlen ne onimechnavati.
    </div>
    <span id="bookmarks12">
    </span>
    <a id="v13">
    </a>
    <div class="txs" id="T13a">
     <span class="v">
      13
     </span>
     <span class="vsp">
     </span>
     Nochi nin techyolchikava.
    </div>
   </div>
   <div class="p">
    <div class="txs" id="T13b">
     Iva amo san yejón,
    </div>
    <div class="txs" id="T13c">
     sino noijki tipakih porke tikittah in Tito sa tlawel paki,
    </div>
    <div class="txs" id="T13d">
     porke nochtin imejvah onkiyolchikajkeh.
    </div>
    <span id="bookmarks13">
    </span>
    <a id="v14">
    </a>
    <div class="txs" id="T14a">
     <span class="v">
      14
     </span>
     <span class="vsp">
     </span>
     Ne yonikilvijka in Tito ke nimomachilia kuali de imejvah,
    </div>
    <div class="txs" id="T14b">
     iva amo onimoka mal.
    </div>
    <div class="txs" id="T14c">
     Pos nochi tlen otimechilvijkeh imejvah oyá neli,
    </div>
    <div class="txs" id="T14d">
     ijkó kemi oyá neli tlen otikilvijkeh in Tito,
    </div>
    <div class="txs" id="T14e">
     nik timomachiliah kuali de imejvah.
    </div>
    <span id="bookmarks14">
    </span>
    <a id="v15">
    </a>
    <div class="txs" id="T15a">
     <span class="v">
      15
     </span>
     <span class="vsp">
     </span>
     Tito kilnamiki kenik onkivelkakeh innochtin imejvah,
    </div>
    <div class="txs" id="T15b">
     onkiselijkeh ika mavilistli iva ika tetlakitalistli.
    </div>
    <div class="txs" id="T15c">
     Iva por eso ye okachi imechpialia tlasojtlalistli.
    </div>
    <span id="bookmarks15">
    </span>
    <a id="v16">
    </a>
    <div class="txs" id="T16">
     <span class="v">
      16
     </span>
     <span class="vsp">
     </span>
     Sa tlawel nipaki porke itech nochi velis nimotenmachis inmonavak.
    </div>
    <span id="bookmarks16">
    </span>
   </div>
   <div class="footer">
    <div class="footer-line">
     <span class="footer">
      <b>
       Texto:
      </b>
      © 2017,
      <a class="web-link" href="http://www.wycliffe.org">
       Wycliffe Bible Translators, Inc.
      </a>
     </span>
    </div>
    <div class="footer-line">
     <span class="footer">
      <b>
       Audio:
      </b>
      ℗ 2016,
      <a class="web-link" href="https://live.bible.is/bible/NSUWBT/MAT/1">
       Hosanna, Bible.is
      </a>
     </span>
    </div>
    <div class="footer-line">
     <span class="footer">
      — Visite
      <a class="web-link" href="https://scriptureearth.org/00e-Escrituras_Indice.php?sortby=lang&amp;name=nsu&amp;ISO_ROD_index=124">
       www.ScriptureEarth.org
      </a>
      para más materiales en náhuatl de la Sierra Negra.
     </span>
    </div>
   </div>
  </div>
  <div id="toolbar-bottom">
   <div class="audio-player">
    <audio controls="" id="audio">
     <source id="audio1" src="https://cloud.faithcomesbyhearing.com/mp3audiobibles2/NSUWBTN2DA/B08___07_2Corintios__NSUWBTN2DA.mp3"/>
    </audio>
   </div>
  </div>
  <script src="./pwa-main.js" type="text/javascript">
  </script>
  <script>
   var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
  </script>
 </body>
</html>
