<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="nhg" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>El Nuevo Testamento en nahuatl de Tetelcingo Hebreos 1</title>
</head>
<body dir='ltr'>
<ul class='tnav'>
<li><a href='index.xhtml'>Hebreos</a></li>
</ul><ul class='tnav'><li><a href='HEB.xhtml#HB1_0'>1</a></li>
<li><a href='HEB.xhtml#HB2_0'>2</a></li>
<li><a href='HEB.xhtml#HB3_0'>3</a></li>
<li><a href='HEB.xhtml#HB4_0'>4</a></li>
<li><a href='HEB.xhtml#HB5_0'>5</a></li>
<li><a href='HEB.xhtml#HB6_0'>6</a></li>
<li><a href='HEB.xhtml#HB7_0'>7</a></li>
<li><a href='HEB.xhtml#HB8_0'>8</a></li>
<li><a href='HEB.xhtml#HB9_0'>9</a></li>
<li><a href='HEB.xhtml#HB10_0'>10</a></li>
</ul><ul class='tnav'>
<li><a href='HEB.xhtml#HB11_0'>11</a></li>
<li><a href='HEB.xhtml#HB12_0'>12</a></li>
<li><a href='HEB.xhtml#HB13_0'>13</a></li>
</ul>

<div class='main' id='HB0_0'>

<div class='mt2'>Sente cörta tli omojcuelo para </div>
<div class='mt'>HEBREOS  </div>
<div class='psalmlabel' id='HB1_0'> 1</div>
<div class='s'>Deus tiechnunutzalo por medio de tieConietzi </div>
<div class='p'>

<span class="verse" id="HB1_1">1&#160;</span>Ipa nieca tiempo, Deus otlajtlajtuluc meyacpa hua de meyac manieras inca tobiebetcöhua por incamacopa de tlayulepantejque tli quepoaya tietlajtultzi. 
<span class="verse" id="HB1_2">2&#160;</span>Pero öxö, que ye teyabe pa itlamejyo tunalte, tiechnunutzalo por tiecamacopa tieConietzi, öque tiemochibele para nehuöxcatilus noche sösantle. Por medio de tieConietzi, Deus oquechejchijque noche tlöltecpactle. 
<span class="verse" id="HB1_3">3&#160;</span>Tietech tieConietzi cuale tequejtasque tietzotlöneles hua tieyectlaniexteles hua noche quiene iloac Deus. Hua noche sösantle yejuatzi tieConietzi quenchihualtilo ma quesequirojtacö cuale por tietlajtulchecöhualestzi. Hua yejuatzi tiechchepöjque de totlajtlacul, hua sötiepa onetlöliluc ompa tlacpac ca tiemöyecmö de Deus, öque lalebes bieye hua checöhuac iloac. </div>
<div class='s'>TieConietzi Deus cache cuale iloac que öngeles </div>
<div class='p'>
<span class="verse" id="HB1_4">4&#160;</span>De inu maniera tieConietzi Deus cache cuale iloac que innochtie öngeles, hua oquepexque cache bieye tucöyutl que yejua. 
<span class="verse" id="HB1_5">5&#160;</span>Pos Deus ayec oquelfejque yeca sente öngel: </div>
<div class='q'>Taja tenoConie; </div>
<div class='q'>öxö temetzchihualte para ma xeye tenoConie. </div>
<div class='m'>Cache tiel otieyelfejque Cristo ejqueu. Hua pa ocsie locör oquejtojque: </div>
<div class='q'>Naja neyes neiTajtzi, hua yaja iyes noConie. </div>
<div class='m'>
<span class="verse" id="HB1_6">6&#160;</span>Hua ocsajpa, cuöc tiehualtitlanuc tieConietzi öque cache importönte para ma hualiloa ipan tlöltecpactle, oquejtojque ejqueyi: </div>
<div class='q'>Hua ma quemabesuticö noche tieöngeles de Deus. </div>
<div class='m'>
<span class="verse" id="HB1_7">7&#160;</span>Hua de inu öngeles oquejtojque: </div>
<div class='q'>Quenchihualtilo tieöngeles ma yecö <a href='#FN1' epub:type='noteref' class='noteref'>*</a>quiename yejyecatl, </div>
<div class='q'>hua tietlatequepanojua quenchihualtilo ma yecö quiename tletzintle cuöc möna. </div>
<div class='m'>
<span class="verse" id="HB1_8">8&#160;</span>Cache de tieConietzi oquejtojque: </div>
<div class='q'>Tetlamandörus ipa motrono, oh Deus, semejcac hua para nochepa. </div>
<div class='q'>Inu tlacutl tli tecusörus para tetlamandörus quejtusneque que iyes melactec motlajtojcöteles. </div>
<div class='q'>
<span class="verse" id="HB1_9">9&#160;</span>Tectlasojtla yectelestle, hua tectlajyelejta tlajtlacule. </div>
<div class='q'>Ipampaju Deus, öque iloac Deus de taja, metzteochijque ca cache meyac pöquelestle que inu ocseque mocompanierojua. </div>
<div class='m'>
<span class="verse" id="HB1_10">10&#160;</span>Hua nuyejque tlajcuelulpanca: </div>
<div class='q'>Tejuatzi, oh Tlöcatzintle, ca ipiejyo noche sösantle tomotlölele tlöltecpactle; </div>
<div class='q'>hua elfecac icaca motlachihualestzi de momötzetzihua. </div>
<div class='q'>
<span class="verse" id="HB1_11">11&#160;</span>Yejua tlamesque, cache tejuatzi tomobetztas nochepa; </div>
<div class='q'>yejua innochtie tlamesque quieme sente tlaquentle, </div>
<div class='q'>
<span class="verse" id="HB1_12">12&#160;</span>hua quiename sente tlaquiemetl tequenmoquemelfis, hua mopatlasque. </div>
<div class='q'>Cache tejuatzi ayec tomopatlatzinoa, </div>
<div class='q'>hua inu xebetl de monemelestzi ayec tlames. </div>
<div class='p'>
<span class="verse" id="HB1_13">13&#160;</span>Pues Deus ayec oquelfejque yeca sente öngel: </div>
<div class='q'>Xomotlöle ca nomöyecmö, </div>
<div class='q'>hasta senamo ma nequemumiyöro moenemigos hasta itzintla mocxehua. </div>
<div class='m'>
<span class="verse" id="HB1_14">14&#160;</span>Amo oquejtojque ejqueu ca öngeles, pues yejua cate espíritus tlateotequepanojque, tli Deus quenhualtitlanque para tiechpaliebisque tejua, tli tohuöxcatisque de nemöquextelestle.  </div>
<div class='psalmlabel' id='HB2_0'> 2</div>
<div class='s'>Majcamo tecdespresiörucö tomöquexteles </div>
<div class='p'>
<span class="verse" id="HB2_1">1&#160;</span>Por inu conbenierebe ma tecyejcaquecö ca meyac cueröro lo que tli otejcajque, para majcamo de repiente iye que toxelusque de ini sösantle. 
<span class="verse" id="HB2_2">2&#160;</span>Porque inu tlajtule tli oquejtojque öngeles omochi, hua noche giente tli otlajtlacojque hua amo tlaneltocaque oquepexque inu castigo tli yejua quemeresierojque. Tlö Deus ejqueu quencastecörojque niecate, 
<span class="verse" id="HB2_3">3&#160;</span>¿quiene noso temöquisasque tejua, tlö amo tecchihuasque cöso de ini nönca bieye nemöquextelestle tli tecpejpea? Pues primiero tlanunutzaluc de inu nemöquextelestle yejuatzi Tlöcatzintle. Hua niecate tli oquecajque nuyejque tiechasegurörfejque de inu nemöquextelestle. 
<span class="verse" id="HB2_4">4&#160;</span>Hua Deus nuyejque tiechasegurörfejque inca yejua, por medio de sieñas hua tietzöbeme, hua meyac ocseque sösantle tli ica tietzöbetl, hua ca inu beletelesme tli quetiemacalo yejuatzi Espíritu Sönto. Noche inu sösantle oquechijque Deus san quiene ca yejuatzi oquenejque. </div>
<div class='s'>Jesucristo onechihualuc quiename tieicnihua </div>
<div class='p'>
<span class="verse" id="HB2_5">5&#160;</span>Pues inu tlöltecpactle tli huölös, de tli tetlajtlajtojtecate, Deus amo quesujetörusque para ma ipa tlamandörucö öngeles. 
<span class="verse" id="HB2_6">6&#160;</span>Pues yeca oquejto ipa teotlajtule ejqueyi: </div>
<div class='q'>¿Tli motequetea tlöcatl, para que tejuatzi tomotequepachojtzinus por yaja? </div>
<div class='q'>Noso ¿öquenu yaja, para que tomopaliebelea? </div>
<div class='q'>
<span class="verse" id="HB2_7">7&#160;</span>Tejuatzi otomochejchibele cache tepetzi tzitzequetzi que öngeles. </div>
<div class='q'>Tomocorunajtele ica tlaniextelestle hua yectieniebelestle. </div>
<div class='q'>
<span class="verse" id="HB2_8">8&#160;</span>Noche sösantle tomotlölele itzintla icxehua. </div>
<div class='m'>Entunses tlö Deus oquetlölejque noche sösantle itzintla icxehua tlöcatl, pues amo oquecöjque niontle que amo quesujetörojque. Pero cuale tequejtasque que ayemo mosujetöroa noche sösantle para ma quemandöro tlöcatl. 
<span class="verse" id="HB2_9">9&#160;</span>Pero tetieyejta Jesús, que nechihualuc tepetzi cache tzitzequetzi que öngeles, hua quesufrirojque hasta que omecoac. Hua por inu Deus tiecorunajtejque Jesús ca tlaniextelestle hua yectieniebelestle. Pues Deus, porque tiechtlasojtlaluc, oquenejque ma Jesús ma quemachelicö mequelestle por tonochtie. </div>
<div class='p'>
<span class="verse" id="HB2_10">10&#160;</span>Pues ejqueu conbenierebeya ma quechihuacö Deus, öque por tiepampa yejuatzi hua por medio de yejuatzi omochejchi noche sösantle. Yejuatzi oquenejque quenhualecasque meyactie tiepelhua para ma yecö ipa tlaniextelestle. Para quechihuasque inu, tieconbenieroöya ma tieyecsencöhuacö toCristo por medio de tiecoco. Ejqueu öxö cuale tiechmöquextilo tejua tli tecate tetiepelhua de Deus. 
<span class="verse" id="HB2_11">11&#160;</span>Pues yejuatzi öque tiechyectelilo, hua tejua tli tiechyectelejque, tejua quiename yejuatzi tecate tetiepelhua Deus. Por inu amo pinöhualo para tiechcuitilo tetieicnihua. 
<span class="verse" id="HB2_12">12&#160;</span>Pues quejtulo: </div>
<div class='q'>Nequennunutzas nocnihua de motucöyutzi </div>
<div class='q'>hua innepantla temetzmocuicatelis. </div>
<div class='m'>
<span class="verse" id="HB2_13">13&#160;</span>Hua nuyejque quejtulo: </div>
<div class='q'>Naja neyes de niecate tli moneltoca ca Deus. </div>
<div class='m'>Hua pa ocsie locör quejtulo: </div>
<div class='q'>Xetiechejtacö necö, naja hua nopelhua tli niechmacaque Deus. </div>
<div class='p'>
<span class="verse" id="HB2_14">14&#160;</span>Bieno pues, tejua tli tecate tetiepelhua, tonochtie tecpejpea tocuierpo de yestle hua nacatl. Hua por inu yejuatzi nuyejque oquepexque sente cuierpo quiename de tejua. Oquechijque ejqueu para que cuale omecoac. De inu maniera oquexexicojque por complieto inu nieca tli quepeaya checöhualestle de mequelestle, quejtusneque yaja Diöblo. 
<span class="verse" id="HB2_15">15&#160;</span>Ejqueu cuale tiechmöquextejque tonochtie tejua. Pos tejua seme teyejeyeya quiename teesclavos ipampa tomajtiöya de que temequesque. 
<span class="verse" id="HB2_16">16&#160;</span>Pues de melöhuac yejuatzi amo oquenpaliebejque inu öngeles, tlöcamo cache oquenpaliebejque itlöcaxenöchpelhua de Abraham. 
<span class="verse" id="HB2_17">17&#160;</span>De inu maniera, tieconbenieroöya ma iloa quiename tieicnihua ipa noche sösantle, para que ejqueu cuale nechihualuc tlajtojcöteopexque tli tiechpelilo icnuejtelestle hua tli iloac de confiönsa para quecumplirusque lo que tli Deus quenequihua. Ejqueu cuale oquetlaxtlöjque para tiechquextelejque totlajtlacul de tejua tli tecate tetiepuieblo. 
<span class="verse" id="HB2_18">18&#160;</span>Pos sie yejuatzi oquesufrirojque cuöc Amo Cuale Tlöcatl tieyulmajmötocac. Hua de inu maniera cuale tiechpaliebisque cuöc tejua nuyejque tiechyulmötocas Amo Cuale.  </div>
<div class='psalmlabel' id='HB3_0'> 3</div>
<div class='s'>Jesús iloac cache importönte que Moisés </div>
<div class='p'>
<span class="verse" id="HB3_1">1&#160;</span>Por inu, nocnihua yecteque, tli nuyejque Deus nemiechnutzque desde elfecac, xetieitztacö Jesús, öque iloac tlateotitlantle hua teopexque de lo que tli toneltoca. 
<span class="verse" id="HB3_2">2&#160;</span>Pues yejuatzi seme quecumplirojque lo que tli quenequihuaya Deus. Pues Deus tietlölejque para inu. Ejqueu nuyejque quechihuaya Moisés ipa noche tequetl tli quechihuaya <a href='#FN2' epub:type='noteref' class='noteref'>*</a>ipa tiechö de Deus. 
<span class="verse" id="HB3_3">3&#160;</span>Pero Jesús cache quemeresieruro bieye yectieniebelestle que Moisés. Pues sente cale amo tönto quemeresieroa ma tecyectieniehuacö, tlöcamo cache quemeresieroa öquenu yaja oquechejchi. 
<span class="verse" id="HB3_4">4&#160;</span>Pues amo onca chöntle sa yaja mochejchi, pos innochtie tlachejchijme por yeca. Hua noche sösantle tli onca, Deus oquechejchijque. 
<span class="verse" id="HB3_5">5&#160;</span>Hua Moisés de melöhuac quecumpliro cuale iteque *ipa noche tiechö Deus. Pues oyeya sente tlatequepano, hua ejqueu omochihuaco sente testigo de lo que sötiepa mojtus. 
<span class="verse" id="HB3_6">6&#160;</span>Cache Cristo amo iloac quiename sente tlatequepano, tlöcamo cache tlamandöruro quiename sente öque iconie tli tlamandöroa ipa ichö itajtzi. Hua inu tiechö tejua tecate, tlö seme tecsequirojtasque ca inu balur hua inu pöquelestle tli tecpejpea por tomöcheales. </div>
<div class='s'>Onca siebelestle para tiegiente Deus </div>
<div class='p'>
<span class="verse" id="HB3_7">7&#160;</span>Por inu, xejcaquecö cuale lo que tli quejtulo Espíritu Sönto: </div>
<div class='q'>Tlö nenquecaquesque öxö tietlajtul, </div>
<div class='q'>
<span class="verse" id="HB3_8-9">8-9&#160;</span>amo xectepitzucö nemoyulo quiename oquechijque nemobiebetcöhua, </div>
<div class='q'>cuöc niechpiepiehualtejque ompa cöne nionöque chönte </div>
<div class='q'>ipa inun tunale cuöc niechprobörojque para quejtasque tlö necualönes. </div>
<div class='q'>Pues oniechprobörojtaya hua oniechmatque, </div>
<div class='q'>mös ye oquejtaque notlachihual ipa cuarenta años. </div>
<div class='q'>
<span class="verse" id="HB3_10">10&#160;</span>Por inu onecualö ca inu niecate giente </div>
<div class='q'>hua onequejto: “Seme san tlimach quenemelea yejua ipa inyulo, </div>
<div class='q'>hua amo oquenejque oquixomatque noojfe”. </div>
<div class='q'>
<span class="verse" id="HB3_11">11&#160;</span>Por inu onetlabielmec hua necprometiero ca juramento: </div>
<div class='q'>Nieca giente amo quepeasque pörte ipa nosiebeles. </div>
<div class='p'>
<span class="verse" id="HB3_12">12&#160;</span>Nocnihua, xecpeacö cueröro amo cana de repiente yeca de nemejua quepeas amo cuale iyulo para ayecmo tlaneltocas, hua ejqueu monencuaxelus de Deus öque nemoa. 
<span class="verse" id="HB3_13">13&#160;</span>Cache xomotlajtulmacacö entre nemejua cöra tunale, mientras öxö oc onca locör, para majcamo iye que canajyeca de nemejua quetepitzus iyulo ipampa quecajcayöhua itlajtlacul. 
<span class="verse" id="HB3_14">14&#160;</span>Pues tecpeasque pörte tieca Cristo tlö tecsequirusque tocuajpetzojtasque ipa toyulo hasta itlamejyo tlöltecpactle ca inu balur tli tecpea desde cuöc toneltocaque. 
<span class="verse" id="HB3_15">15&#160;</span>Xequelnömequecö tli quejtoa: </div>
<div class='q'>Tlö nenquecaquesque öxö tietlajtul, </div>
<div class='q'>amo xectepitzucö nemoyulo, </div>
<div class='q'>quiename oquechijque nemobiebetcöhua cuöc niechpiepiehualtejque. </div>
<div class='m'>
<span class="verse" id="HB3_16">16&#160;</span>¿Öquemeju noso oquecajque tietlajtul Deus hua tiepiepiehualtejque? Pues innochtie tli oquisque de Egipto ica Moisés. 
<span class="verse" id="HB3_17">17&#160;</span>Hua ¿ca öquemeju ocualönoac Deus por cuarenta años? Pues inca innochtie tli otlajtlacojque, tli omejmejque ompa cöne nionöque chönte. 
<span class="verse" id="HB3_18">18&#160;</span>Hua ¿öquemeju oquemelfejque ca juramento que amo quepeasque pörte ipa tiesiebeles? Pues niecate tli amo tieneltocaque. 
<span class="verse" id="HB3_19">19&#160;</span>Hua cuale tequejta que amo oquepexque pörte ipampa amo moneltocaque.  </div>
<div class='psalmlabel' id='HB4_0'> 4</div>
<div class='p'>
<span class="verse" id="HB4_1">1&#160;</span>Bieno pues, oc turavea tecpea tiepromiesa de Deus para cuale tecpeasque pörte ipa tiesiebeles. Pero ma tecmabelicö, amo cana de repiente nieses que canajyeca de nemejua abele quepeas pörte. 
<span class="verse" id="HB4_2">2&#160;</span>Pues tejua melöhuac otiechnunutzque de inu cuale tlamachestelestle, hua ejqueu mismo nuyejque niecate. Cache amo oquenserbiro mös oquecajque inu tlajtule, porque <a href='#FN3' epub:type='noteref' class='noteref'>*</a>amo mosietelejque de inneltoqueles ca inu ocseque tli oquecajque hua omoneltocaque. 
<span class="verse" id="HB4_3">3&#160;</span>Pues tejua tli ye toneltocaque tecpea pörte ipa tiesiebeles, san quiene ca oquejtojque: </div>
<div class='q'>Onetlabielmec hua necprometiero ca juramento: </div>
<div class='q'>Nieca giente amo quepeasque pörte ipa nosiebeles. </div>
<div class='m'>Pues ye oyeya inu siebelestle desde cuöc opie tlöltecpactle; solamiente que amo oquencöjque nieca giente ma quepeacö pörte ipa. 
<span class="verse" id="HB4_4">4&#160;</span>Pues sie pörte tlajcuelulpanca de inu söbro: “Hua Deus nesiebiluc de noche tieteque ipa inu checume tunale”. 
<span class="verse" id="HB4_5">5&#160;</span>Hua nuyejque tlajcuelulpanca cöne ye tequetztaya: “Nieca giente amo quepeasque pörte ipa nosiebeles”. 
<span class="verse" id="HB4_6">6&#160;</span>Bieno pues, oc turavea polebe seque tli quepeasque pörte ipa inu siebelestle. Pues niecate tli cachto oquecajque inu cuale tlamachestelestle amo oquepexque pörte ipampa amo tlaneltocaque. 
<span class="verse" id="HB4_7">7&#160;</span>Por inu Deus ocsajpa tiechtlöliluteca ocsente tunale, quejtusneque yaja öxö. Pues ye meyac xebetl sötiepa de que niecate oquepolojque inderiecho de que amo oquepexque pörte, oc turavea quejtuluteca por icamacopa David (quiename ye tequejtojtecate): </div>
<div class='q'>Tlö nenquecaquesque öxö tietlajtul, </div>
<div class='q'>Amo xectepitzucö nemoyulo. </div>
<div class='m'>
<span class="verse" id="HB4_8">8&#160;</span>Pues tlö Josué ye oquenmacane inu siebelestle, Deus ayecmo tlajtlajtulusquiöne de ocsente tunale. 
<span class="verse" id="HB4_9">9&#160;</span>Quejtusneque entunses que oc mocöhua sente siebelestle de Deus para tiepuieblo. 
<span class="verse" id="HB4_10">10&#160;</span>Pues öque ye oquepex pörte ipa siebelestle, yaja mosiebea de iteque, quiename Deus nuyejque onesiebiluc de tieteque. 
<span class="verse" id="HB4_11">11&#160;</span>Por inu, ma tecuejcuesebecö para tecpeasque pörte ipa inu siebelestle. Majcamo iye que de repiente canajyeca betzes ipa tlajtlacule por amo tlaneltocas, quiename niecate giente que nuyejque amo tlaneltocaque. </div>
<div class='p'>
<span class="verse" id="HB4_12">12&#160;</span>Pues tietlajtultzi Deus yulejteca hua tequete cuale, hua cache calaquene ica que sente espöda tli de ujcö löro tlateque. Pues tietlajtultzi Deus cuale caxelea para quetlapönas toölma hua toespíritu hua noche lo que tli tecpejpea ipa toyulo. Hua cuale quetlatejtiemolea topensamiento hua noche lo que tli tecpensöroa ipa toyulo. 
<span class="verse" id="HB4_13">13&#160;</span>Hua niontle amo onca de noche lo que tli Deus oquechejchijque ma mojyönta sin que yejuatzi abele quejtasque. Cache noche sösantle xipetzejtecate hua mopejpetlöjtecate, yecniestecate tieixtla yejuatzi. Hua tejua tetiemacasque cuienta ca yejuatzi. </div>
<div class='s'>Jesús iloac totlajtojcöteopexque </div>
<div class='p'>
<span class="verse" id="HB4_14">14&#160;</span>Bieno pues, tecpea sente tlajtojcöteopexque, que ocalacoac hasta miero elfecac, yejuatzi Jesús tieConietzi Deus. Por inu ma seme toneltocatacö ca lo que tli tequejtoa que toneltoca. 
<span class="verse" id="HB4_15">15&#160;</span>Pues totlajtojcöteopexque cuale quemachelilo de lo que tli tejua tecmachelea, de que amo techecacteque tecate. Pues yejuatzi nuyejque oquesufrirojque noche ini pruebas tli tejua tecsufriroa. Pero yejuatzi ayec otlajtlaculuc. 
<span class="verse" id="HB4_16">16&#160;</span>Ma topachucö noso ca noche confiönza itlac inu trono de toDeus, öque tiechmacalo tiefavur. Pues yejuatzi tiechpilisque tietlöocoltelestle hua tiechmacasque tiefavur cuöc tecnesesitörusque.  </div>
<div class='psalmlabel' id='HB5_0'> 5</div>
<div class='p'>
<span class="verse" id="HB5_1">1&#160;</span>Pues cara sente tlajtojcöteopexque quixpejpenalo Deus de intzölö tlöca. Hua motlölea para quenrepresentörus giente ipa sösantle de Deus, para tlabentlölis hua tiecuetlabiltis por intlajtlacul giente. 
<span class="verse" id="HB5_2">2&#160;</span>Quentratöroa ca cuale niecate tli amo quemajmate hua tli mocajcayöjtecate, pos yaja mismo nuyejque quepoloa checöhualestle hua machestelestle. 
<span class="verse" id="HB5_3">3&#160;</span>Hua por inu quepea que tiecuetlabiltis por itlajtlacul de yaja mismo, ejqueu quiename quechihua por intlajtlacul de inu puieblo. 
<span class="verse" id="HB5_4">4&#160;</span>Hua nionöque amo mochihua tlajtojcöteopexque san por yaja queneques, cache teopexque mochihua solamiente öque Deus quetlölilo para quechihuas inu cuale tequetl, quiename nuyejque oquetlölejque Aarón. </div>
<div class='p'>
<span class="verse" id="HB5_5">5&#160;</span>Ejqueu nuyejque Cristo amo nechajchamöhualuc sie yejuatzi para ma iloa tlajtojcöteopexque. Cache otiechamöjque yejuatzi öque otieyelfejque: </div>
<div class='q'>Taja tenoConie; </div>
<div class='q'>öxö temetzchihualte para ma xeye tenoConie. </div>
<div class='m'>
<span class="verse" id="HB5_6">6&#160;</span>Ejqueu nuyejque quejtulo ipa ocsente locör: </div>
<div class='q'>Taja teca teteopexque para nochepa, </div>
<div class='q'>ejqueu quiename oyeya Melquisedec. </div>
<div class='m'>
<span class="verse" id="HB5_7">7&#160;</span>Cuöc Cristo nemoöya necö ipan tlöltecpactle, netlajtlötlajtiloöya hua netlatzajtzeliloöya hua hasta chucoöya lalebes, hua tlajtlanihuaya tieca Deus, öque cuale tiemöquextilusquea de inu mequelestle. Hua Deus otiecajque, ipampa yejuatzi tieyecmabeliluc Deus. 
<span class="verse" id="HB5_8">8&#160;</span>Ejqueu, mösque iloaya bel yejuatzi tieConietzi Deus, pero por lo que tli oquesufrirojque onemachtiluc para tlaneltocuc. 
<span class="verse" id="HB5_9">9&#160;</span>Pues öxö que ye onechihualuc intiero cuale, öxö ye cuale quetiemacalo nemöquextelestle nochepa para innochtie tli tieneltoca. 
<span class="verse" id="HB5_10">10&#160;</span>Hua Deus otietlölejque para ma iloa tlajtojcöteopexque quiename oyeya Melquisedec. </div>
<div class='s'>Majcamo toxelucö de Deus </div>
<div class='p'>
<span class="verse" id="HB5_11">11&#160;</span>De inu Melquisedec tecpea meyac sösantle tli tequejtusque. Hua beles tepetzi tequeyo para nencasojcömatesque lo que tli nemiechpubelisque, pues niese ayecmo nenquecaque cuale. 
<span class="verse" id="HB5_12">12&#160;</span>Pues ye nenquepea meyac tiempo desde cuöc primiero nemoneltocaque, hua ye nentlamachestisquiöne. Pero niese que oc nenquenesesitöroa ma nemiechmachesticö lo que tli ica cachto cöne piehua machestelestle de tlajtule de Deus. Nencate quiename nenpelantzetzi tli oc nenquenesesitöroa nenconitasque lieche, hua ayebele nenquecua tli checöjcötlacuale. 
<span class="verse" id="HB5_13">13&#160;</span>Cuöc nequejtoa que yeca oc coniteca lieche hua que oc ica peltzintle, nequejtojteca que ayemo ica tlajmatque de inu tlajtule de yectelestle. 
<span class="verse" id="HB5_14">14&#160;</span>Cache tli checöjcötlacuale icaca para tli ye tlöca, para niecate tli ye cuale quejta hua questlocoa, pues intech omomat de que ye cuale quejta de tlin cuale hua tlin amo cuale.  </div>
<div class='psalmlabel' id='HB6_0'> 6</div>
<div class='p'>
<span class="verse" id="HB6_1-2">1-2&#160;</span>Por inu, ma tecsequirucö adelönte para tobepöhuasque hua tasetibe tetlöca. Ejqueu noso ma tejcöhuacö sie löro tepetzi inu tlamachtelestle de Cristo tli cachto otectzecojque. Nequejtojteca de ini nöncate enseñönsas quiename de neyulcuepelestle para ayecmo öque quechihuas inu sösantle tli quebicatz mequelestle, hua de neltoquelestle tieca Deus; de inu tlamachtelestle de necuötiequelestle, hua de inu mötlölelestle ipa öque itzontecö, hua de inu yulebelestle, hua de quiene Deus tlajuscörusque hua lo que tli quejtusque mocöhuas nochepa. Pues noche ini nöncate enseñönsas cate quiename sente cimiento de toneltoqueles. Pero öxö ma tecsequirucö ca ocseque sösantle. 
<span class="verse" id="HB6_3">3&#160;</span>Hua ini nönca tecchihuasque tlö Deus quenequihua. 
<span class="verse" id="HB6_4">4&#160;</span>Pues oncate tli ye oquejtaque inu tlöbile tli yaja tietlajtultzi Deus, hua ye oquematque de lo que tli Deus quetiemacalo, hua oquepexque pörte ca yejuatzi Espíritu Sönto. 
<span class="verse" id="HB6_5">5&#160;</span>Nuyejque quebelmatque inu cuale tlajtule de Deus, hua oquematque inu beletelesme tli tecpeasque ipa inu tlöltecpactle tli sötiepa huölös. 
<span class="verse" id="HB6_6">6&#160;</span>Pero yejua, mös oquematque noche inu sösantle, ocsajpa obetzque hua omoxelojque de Deus. Hua ayojcocuele öque quenhualecas ocsajpa para ma moyulcuepacö. Pues icaca quiename tlö ocsajpa tiecoruspelojtecate tieConietzi Deus, hua tiepejpinöjtejtecate imixtla giente. 
<span class="verse" id="HB6_7">7&#160;</span>Cajcate quiename tlöle que meyacpa quetoloa ötzintle tli ipa queyabe. Tlö inu tlöle quetiemaca sente tlamochihualestle cuale para niecate tli quetequetiltejque, Deus quecualejtalo hua queteochihualo. 
<span class="verse" id="HB6_8">8&#160;</span>Pero tlö sa quetiemaca betztle hua sacajpule, amo tli balierebe, hua icaca para tietlabejbicaltelestle, hua itlamejyo icaca para xutlas. 
<span class="verse" id="HB6_9">9&#160;</span>Pero mös ejqueu tetlajtlajtoa, totlasojcöicnihua, tecpea confiönsa que nemejua nenquechihuasque lo que tlin cuale. Pues ipa nemonemeles mochihuas inu sösantle tli yebitz itech nemöquextelestle. 
<span class="verse" id="HB6_10">10&#160;</span>Pues Deus queyequejtalo hua nemacalo cuienta de noche nemotlachihual hua de inu tlasojtelestle tli nentiepilea, que onies cuöc nenquenpaliebejque inu yecteque, quiename hasta öxö turavea nenquechijtecate. 
<span class="verse" id="HB6_11">11&#160;</span>Hua tecnejneque ma cara sente de nemejua ma cuejcuesebe seme. Pos ejqueu nenquepeasque confiönsa de que mochihuas por complieto inu sösantle tli tecchea. 
<span class="verse" id="HB6_12">12&#160;</span>Amo xetlajtlajtzejque xeyecö, cache xecchihuacö quieme inu niecate tli quesequiroa moneltocatecate hua ejqueu mohuöxcatisque de lo que tli Deus queprometierojque. </div>
<div class='s'>Tiepromiesa de Deus icaca seguro </div>
<div class='p'>
<span class="verse" id="HB6_13">13&#160;</span>Pues cuöc Deus oquechijque inu promiesa ca Abraham, quejurörojque por yejuatzi mismo. Pues amo onca canajyeca cache bieye que Deus para que Deus tlajurörurus por inu yeca. 
<span class="verse" id="HB6_14">14&#160;</span>Hua oquelfejque Abraham: “Melöhuac temetzelfea, pues temetzteochihuas ca bieye tlateochihualestle, hua lalebes temetzmeyaquelelis moxenöchpelhua”. 
<span class="verse" id="HB6_15">15&#160;</span>Hua ejqueu, cuöc yaja ye meyac tiempo omöchix ca paciencia, oquesele lo que tli Deus oqueprometierfejque. 
<span class="verse" id="HB6_16">16&#160;</span>Pues cuöc giente tlajuröroa, quejuröroa por yeca tli cache bieye ica, hua cuöc cafirmöroa canajyetla ca juramento, ayecmo quediscutiroa. 
<span class="verse" id="HB6_17">17&#160;</span>Hua Deus cafirmörojque tiepromiesa ca juramento, porque oquenejque tiechmoströrfisque que ayec quepatlasque de lo que tli quepensörojque quechihuasque. Pues tejua tohuöxcatisque de inu sösantle tli queprometierojque. 
<span class="verse" id="HB6_18">18&#160;</span>De inu maniera tecpea ume sösantle tli cafirmöroa de lo que tli tohuöxcatisque, que yejua tiepromiesa hua tiejuramento de Deus. Hua abele mopatlasque, porque abele istlacatihuas Deus. Por inu tanimöroa tejua tli tonhuölajque tietlac Deus para ma teyecö seguros, para ma totlapejpelficö itech inu nemöchealestle. 
<span class="verse" id="HB6_19">19&#160;</span>Pues inu nemöchealestle quechecöhua hua caseguröroa toölma, quiename sente <a href='#FN4' epub:type='noteref' class='noteref'>*</a>ancla quechecöhua hua caseguröroa börco. Hua inu ancla tli tecpejpea, que yaja inu tomöcheales, moquitzquejteca icuetlapa de inu cortina de teopantle de elfecac, 
<span class="verse" id="HB6_20">20&#160;</span>cone ye ocalacoac Jesús por tejua para que tejua nuyejque cuale tecalaquesque. Pues yejuatzi ye iloac tlajtojcöteopexque para nochepa quiename oyeya Melquisedec.  </div>
<div class='psalmlabel' id='HB7_0'> 7</div>
<div class='s'>Jesús iloac teopexque quiename oyeya Melquisedec </div>
<div class='p'>
<span class="verse" id="HB7_1">1&#160;</span>Pues ini nönca Melquisedec oyeya rey de Salem, hua oyeya teopexque de Deus öque cache bieyetzintle iloac. Cuöc ye hualmocuepato Abraham de inu guierra cöne quenxexico inu reyes, Melquisedec oquis oquenömequeto, hua quebendeseyumacac. 
<span class="verse" id="HB7_2">2&#160;</span>Hua Abraham oquemacac inu majtlactle pörte de tli oquetlö. Inu tucöyutl de Melquisedec quejtusneque “Rey de Yectelestle”. Hua quiename oyeya rey de inu ciudad de Salem, que quejtusneque “yecsiebelestle”, pos nuyejque cuale tequejtusque que oyeya “Rey de Yecsiebelestle”. 
<span class="verse" id="HB7_3">3&#160;</span>Niestequisa sin que amo quepea itajtzi nimpor inöntzi nimpor ipelhua. Amo tlajtlajtoa teotlajtule de quiene opie noso quiene otlameto inemeles. Ejqueu inu Melquisedec icaca quiename tieConietzi Deus, hua iteopexcöyu iyes para nochepa. </div>
<div class='p'>
<span class="verse" id="HB7_4">4&#160;</span>Xequejtacö noso quiene lalebes bieye oyeya ini nönca tlöcatl. Pues hasta Abraham, öque ica tajtle de noche inu nación de Israel, quetiemacac ca yaja Melquisedec inu majtlactle pörte de lo que tli cache cuale de lo que tli oquetlö. 
<span class="verse" id="HB7_5">5&#160;</span>Hua melöhuac inu ley de Moisés tlamandöroa que inu teopexcötzetzi tli cate de ipelhua de Leví ma queselicö inu majtlactle pörte de lo que tli quepejpea inu ocseque israelitas, mös yejua levitas nuyejque cajcate de ipelhua Abraham. 
<span class="verse" id="HB7_6">6&#160;</span>Pero Melquisedec, öque amo ica de ipelhua Leví, oquesele inu majtlactle pörte de lo que tli quepeaya Abraham. Hua yaja quebendeseyumacac Abraham, öque oquepex tiepromiesas de Deus. 
<span class="verse" id="HB7_7">7&#160;</span>Hua abele öque negörus que öque tlabendeseyumaca ica cache bieye que öque queselea ibendeseyu. 
<span class="verse" id="HB7_8">8&#160;</span>Hua inu levitas, tli queselea inu majtlactle pörte, yejua sa meque. Cache Melquisedec, teotlajtule tiechelfea de yaja quiename tlö nenteca. 
<span class="verse" id="HB7_9">9&#160;</span>Hua inu levitas queselea inu majtlactle pörte de lo que tli quepejpea ocseque grupos de israelitas. Pero cuale tequejtusque que yejua levitas nuyejque quetiemacaque inu majtlactle pörte ca Melquisedec cuöc Abraham quetiemacac. 
<span class="verse" id="HB7_10">10&#160;</span>Pues cuale tequejtusque que yejua oc turavea oyejyeya itech icuierpo Abraham cuöc Melquisedec oquis oquenömequeto. </div>
<div class='p'>
<span class="verse" id="HB7_11">11&#160;</span>Inu israelitas oqueselejque inu ley por medio de inu teopexcötzetzi de levitas. Pero inu ley hua inu tequetl tli oquechihuaya inu teopexcötzetzi quepoloöya para iyes intiero cuale. Pues tlö oyene intiero cuale, ¿tli para Deus cualtitlanelilusquea ocsente teopexque? Pues ye ohualiloac toteopexque, hua tieteopexcöyu icaca quiename de Melquisedec, hua amo quiename iteopexcöyu de Aarón. 
<span class="verse" id="HB7_12">12&#160;</span>Pos ye que omopatlac teopexcöyutl, quejtusneque que nuyejque omopatlac inu ley. 
<span class="verse" id="HB7_13">13&#160;</span>Hua cuale tequejta que ye omopatlac teopexcöyutl porque inu teopexque de tli tetlajtlajtojtecate amo iloac de inu levitas, tlöcamo iloac de ocsente grupo de israelitas. Hua nionöque ocsente de inu grupo ayec omochi teopexque. 
<span class="verse" id="HB7_14">14&#160;</span>Pos tecmajmate que toTlöcatzintle otlöcatihuac de inu grupo noso tribu de Judá. Hua Moisés amo tli oquejto ipa inu ley de que uyesquea teopexque de Judá. 
<span class="verse" id="HB7_15">15&#160;</span>Hua turavea cache cuale tequejta que ye omopatlac inu teopexcöyutl cuöc tequejta que ye ohualiloac sente teopexque quiename Melquisedec. 
<span class="verse" id="HB7_16">16&#160;</span>Yejuatzi amo nechihualuc teopexque por medio de inu ley. Pos inu ley quejtoa que öque iyes teopexque tlö ica de familia de levitas. Cache toTlöcatzintle onechihualuc teopexque porque quepealo checöhualestle hua porque nemoa nochepa. 
<span class="verse" id="HB7_17">17&#160;</span>Pos quejtoa de yejuatzi: </div>
<div class='q'>Taja tecaca teteopexque para nochepa, </div>
<div class='q'>ejqueu quiename oyeya Melquisedec. </div>
<div class='m'>
<span class="verse" id="HB7_18">18&#160;</span>Ejqueu inu mandamiento tli oyeya ayecmo balierebe. Pos abele tiechpaliebiöya hua amo tli tiechserbiroöya. 
<span class="verse" id="HB7_19">19&#160;</span>Pues inu ley abele tiechchibeliöya para ma teyecö intiero tecualteque. Pero öxö que ye omojcuene inu ley, öxö ye tecpejpea sente möchealestle tli cache cuale, hua por medio de inu möchealestle cuale tasetibe tietlactzinco Deus. </div>
<div class='p'>
<span class="verse" id="HB7_20">20&#160;</span>Hua Deus oquechijque inu ica juramento. 
<span class="verse" id="HB7_21">21&#160;</span>Pos inu ocseque omochijque teopexcötzetzi sin que amo öque tlajuröro. Cache cuöc Deus tietlöliluc Jesús para iloac teopexque, tlajuröruruc. Pues tieyelfejque ejqueyi: </div>
<div class='q'>Tlajuröruruc Tlöcatzintle, hua ayec neyulcuepalus: </div>
<div class='q'>Taja teca teteopexque para nochepa. </div>
<div class='m'>
<span class="verse" id="HB7_22">22&#160;</span>De manieras que Jesús iloac öque quegarantizöruro que mochihuas sente acuierdo tli ica cache cuale que inu ocsente. 
<span class="verse" id="HB7_23">23&#160;</span>Inu ocseque teopexcötzetzi oyejyeya meyactie, pues abele mocöhuaya nochepa porque mequeya. 
<span class="verse" id="HB7_24">24&#160;</span>Cache Jesús iloac para nochepa, hua por inu quepealo teopexcöyutl que ayec mopatlas. 
<span class="verse" id="HB7_25">25&#160;</span>Hua por inu cuale nuyejque intiero tlayecmöquextilo öque tieca yejuatzi mopachoa tiecatzinco Deus. Pues nemoa nochepa hua ejqueu cuale netlatzajtzelilo por tejua. </div>
<div class='p'>
<span class="verse" id="HB7_26">26&#160;</span>Pues yejuatzi iloac tlajtojcöteopexque ejqueu quieme tejua tecnesesitöroöya. Pues tecnesesitöroöya sente tlajtojcöteopexque yectec quiename yejuatzi, hua sin tlajtlacule nimpor niontle tli amo cuale, tlaxelule de tli tlajtlaculteque, tli cache bejcapa iloac que elfecac; 
<span class="verse" id="HB7_27">27&#160;</span>que amo quepealo que tiecuetlabiltis mumustla, quiename quechihua ocseque tlajtojcöteopexcötzetzi. Pues yejua quepea que cachto tiecuetlabiltisque bentlatlölele por intlajtlacul de yejua mismo, hua sötiepa por intlajtlacul de inu puieblo. Pero Jesús oquechijque sa sajpa, cuöc onebentlatlöliluc sie yejuatzi mismo. 
<span class="verse" id="HB7_28">28&#160;</span>Pues inu ley de Moisés quentlölea tlöca tli amo intiero cualteque para yesque tlajtojcöteopexcötzetzi. Pero Deus oquejurörojque sente tlajtule ye meyac xebetl sötiepa de cuöc onhuöla inu ley. Hua inu tlajtule tietlölea para iloas tlajtojcöteopexque yejuatzi tieConietzi, öque iloac intiero cuale para nochepa.  </div>
<div class='psalmlabel' id='HB8_0'> 8</div>
<div class='s'>Jesús iloac teopexque tli tiechbiquelitze sente acuierdo yancuec tli cache cuale </div>
<div class='p'>
<span class="verse" id="HB8_1">1&#160;</span>Bieno pues, lo que tli cache importönte ica de noche lo que tli tequejtojtecate yaja ini nönca: Tetiepea nönca tlajtojcöteopexque, öque netlöliluc ompa elfecac ca tiemöyecmö de tietrono de Deus öque lalebes bieye hua checöhuac iloac. 
<span class="verse" id="HB8_2">2&#160;</span>Hua yejuatzi tequetihua de teopexque ipa inu nieca teopantle, quejtusneque de inu nieca melöhuac teocale tli Tlöcatzintle oquetlölejque, hua amo tlöcatl. 
<span class="verse" id="HB8_3">3&#160;</span>Noche tlajtojcöteopexque ica para tlabentlölis hua tiecuetlabiltis. Hua ejqueu conbenierebe que totlajtojcöteopexque nuyejque ma quepeacö tli tiecuetlabiltilus. 
<span class="verse" id="HB8_4">4&#160;</span>Hua tlö iloasquiöya necö ipan tlöltecpactle, abele iloasquea teopexque, pues oncate ocseque teopexcötzetzi para quetiecuetlabiltisque inu bentle san quiene ca quejtoa inu ley de Moisés. 
<span class="verse" id="HB8_5">5&#160;</span>Pero niecate teopexcötzetzi tequete ipa sente teocale tli ica quiename ixniehualo noso itunalsiejyo de inu melöhuac sösantle tli onca elfecac. Nenquelnömequesque que cuöc Moisés ye quepiehualtejtaya inu teocale, Deus quenahuatejque hua oquelfejque: “Xecpea cueröro para tecchihuas noche sösantle san quiene ca otemetzejtete necö pa munte”. 
<span class="verse" id="HB8_6">6&#160;</span>Pero totlajtojcöteopexque tequetihua ipa sente teocale cache lalebes cuale. Hua ejqueu nuyejque iloac representönte tli tiechbiquelitze sente acuierdo tli cache cuale, tli yebitz itech promiesas tli cache cuajcuale cate. 
<span class="verse" id="HB8_7">7&#160;</span>Pues tlö inu acuierdo tli oyeya cachto uyesquiöya intiero cuale, amo uyesquea nesesidad para ma huöla ocsente. 
<span class="verse" id="HB8_8">8&#160;</span>Pues cuöc Deus oquemajajuaque giente oquemelfejque ejqueyi: </div>
<div class='q'>Xequejtacö, que bitze tunalte, quejtulo Tlöcatzintle, </div>
<div class='q'>que necchihuas sente acuierdo yancuec para ca giente de Israel hua Judá. </div>
<div class='q'>
<span class="verse" id="HB8_9">9&#160;</span>Amo iyes quieme inu ocsente acuierdo tli onecchi inca intötajua, </div>
<div class='q'>ipa inu tunale cuöc nequemasec de inmö para nequenquexte de ipan tlöle de Egipto. </div>
<div class='q'>Pos yejua amo quesequirojque hua amo quecumplirojque inu acuierdo tli quepeaya ca naja, </div>
<div class='q'>hua naja onequentlabielcö, quejtulo Tlöcatzintle. </div>
<div class='q'>
<span class="verse" id="HB8_10">10&#160;</span>Öxö, yaja ini nönca acuierdo tli necchihuas ca inu giente de Israel </div>
<div class='q'>sötiepa de inun tunalte, quejtulo Tlöcatzintle. </div>
<div class='q'>Nectlölis nomandamientos ipa inpensamiento de yejua, </div>
<div class='q'>hua ipa inyulo nequejcuelus. </div>
<div class='q'>Hua neyes neinDeus de yejua, </div>
<div class='q'>hua yejua yesque nopuieblo de naja. </div>
<div class='q'>
<span class="verse" id="HB8_11">11&#160;</span>Hua amo öque quemachtis itlöcaicni, </div>
<div class='q'>nimpor amo quelfis icni: “Xetieixomate Tlöcatzintle”. </div>
<div class='q'>Ipampa innochtie niechixomatesque, </div>
<div class='q'>desde tli cache tzitzequetzi hasta tli cachtojyebe. </div>
<div class='q'>
<span class="verse" id="HB8_12">12&#160;</span>Hua nequenperdonörus de lo que tli amo cuale oquechijque, </div>
<div class='q'>hua de intlajtlacul ayecmo quiema nequelnömeques. </div>
<div class='m'>
<span class="verse" id="HB8_13">13&#160;</span>Cuöc quejtoa “yancuec acuierdo”, quejtusneque que ye soltec hua ayecmo serbirebe inu tli oyeya ca cachto. Hua lo que tli ye mochijteca soltec, ye miero pojpolebes.  </div>
<div class='psalmlabel' id='HB9_0'> 9</div>
<div class='s'>Teopantle de necö tlöltecpactle hua teopantle de elfecac </div>
<div class='p'>
<span class="verse" id="HB9_1">1&#160;</span>Bieno pues, inu cachto acuierdo nuyejque quepeaya ireglamento de quiene öque tieteochihuas Deus. Hua quepeaya iteupa necö ipan tlöltecpactle. 
<span class="verse" id="HB9_2">2&#160;</span>Ijtec inu teocale oyeya primiero sente cuörto cöne oyeya inu canteliero, hua inu miesa, hua inu pöntzi de tlatlölelestle. Hua inu cuörto itucö “Yectec Locör”. 
<span class="verse" id="HB9_3">3&#160;</span>Ca icuetlapa de inu ca ujpa cortina de tzotzomajtle oyeya inu ocsente cuörto, que itucö “Tli Cache Yectec Locör”. 
<span class="verse" id="HB9_4">4&#160;</span>Ompa oyeya sente ajtöl para popuchtle tli omochejchi de nochaja oro noso tomi costec. Nuyejque ompa oyeya inu caxu itucö örca, tli querepresentöroöya inu tli cachto acuierdo. Hua inu örca motlaquentejtaya de oro. Ijtec inu örca oyeya sente xoctle de oro tli quepeaya inu pöntzi tli Deus oquenmacaque israelitas, que itucö maná. Hua nuyejque ijtec örca oyeya itlacu de Aarón tli itzmoli, hua nuyejque inu bepalte de teme cöne tlajcuelulpa oyeya de inu primiero acuierdo. 
<span class="verse" id="HB9_5">5&#160;</span>Hua ipa inu örca oyejyeya inu querubines, noso öngeles de teotlaniextelestle, que quetlapachoöya inu tapadiera de inu örca. Ipa inu tapadiera omochihuaya tiecuetlabiltelestle para que Deus quenperdonörfisque intlajtlacul giente. Pero öxö amo tecpea locör para cache tetlajtlajtusque de nöncate sösantle. </div>
<div class='p'>
<span class="verse" id="HB9_6">6&#160;</span>Bieno pues, cuöc ini nöncate sösantle ye cate preparödos, inu teopexcötzetzi seme yajyajteneme ipa inu primiero cuörto para quechihuasque inteque. 
<span class="verse" id="HB9_7">7&#160;</span>Cache ipa inu ocsente cuörto, sa yaja miero tlajtojcöteopexque calaque sa sajpa por sie xejpa. Hua cuöc calaque quebica yestle de yulcöme, hua quetiecuetlabiltea por itlajtlacul yaja mismo, hua por intlapolulteles de puieblo. 
<span class="verse" id="HB9_8">8&#160;</span>Ica ini nönca Espíritu Sönto tiechmachestilo que mientras inu nieca teocale oc turavea oyeya, cuöquenu ayemo oyeya maniera quiene cuale tecalaquesquea ipa inu tli cache yectec locör. 
<span class="verse" id="HB9_9">9&#160;</span>Pues inu nieca teocale quiename icaca ixniehualo de inu cache cuale teocale, hua Deus oquemacaque inu primiero teocale sa para giente de nieca tiempo. Pues ipa inu teocale motiecuetlabiltiöya bentlatlölelestle hua tiecuetlabiltelestle. Pero inu sösantle abele quenchibelea giente ma yecö intiero cualteque, porque seme momachelea ipa inyulo que tlajtlaculteque cate. 
<span class="verse" id="HB9_10">10&#160;</span>Pues noche inu sösantle de inu teocale icaca sa de tlacuale hua tlaile hua de tlapajpöquelesme. Pues noche inu sösantle sa tratörebe de quiene öque iyes yectec de lo que tli ca pane niese, hua amo ipa öque iyulo. Hua solamiente oyeya hasta cuöc Deus quepatlaque. </div>
<div class='p'>
<span class="verse" id="HB9_11">11&#160;</span>Cache öxö ye oniexihuaco Cristo, öque iloac tlajtojcöteopexque de inu sösantle cuale tli ye onhuöla. Pues yejuatzi iloac tlajtojcöteopexque de inu teocale tli cache bieye ica hua cache cuale, tli amo oquechejchijque tlöca, quejtusneque, que amo ica de nönca tlöltecpactle. 
<span class="verse" id="HB9_12">12&#160;</span>Hua sajpa por nochepa yejuatzi ocalacoac ijtec inu locör yectec. Amo quetiecuetlabiltiluc inu yestle de chibojte nimpor de pesierojte, cache quetiecuetlabiltejque tieyesojtzi de yejuatzi mismo, hua ejqueu oquepealuco nochepa tlamöquextelestle para tejua. 
<span class="verse" id="HB9_13">13&#160;</span>Pues inu yestle de chibojte hua de turojte hua inu tlaconextle de sohuapesiero tli quesemanque impa giente tli moyulpetzonelojque, inu sösantle cuale quenyejyectelea para ma mochepöhuacö de innacayo. 
<span class="verse" id="HB9_14">14&#160;</span>Cache Cristo sie yejuatzi netiecuetlabiltiluc por medio de inu Espíritu öque iloac nochepa. Hua ejqueu iloac sente cuetlabiltelestle intiero chepöhuac para ca Deus. Hua tlö inu yestle de yulcöme cuale quechepöhuaya innacayo giente, cache ca meyac arrasu tieyesojtzi Cristo cuale quechepöhuas toyulo. Ejqueu ayecmo tiechpinöjtejtas toyulo de lo que tli amo cuale otecchijque de inu sösantle tli quebicatz mequelestle. Pues ye tecmachelea pa toyulo que ye tiechperdonörojque. Ejqueu cuale tetietequepanusque Deus öque nemoa. </div>
<div class='p'>
<span class="verse" id="HB9_15">15&#160;</span>Ejqueu noso Cristo iloac quiename representönte tli tiechbiquelitze inu yancuec acuierdo noso testamento. Pues yejuatzi omecoaco para ma tiechperdonörucö de noche totlajtlacul tli otecchijque cuöc teyejyeya ipa inu primiero acuierdo. Nuyejque omecoaco para que ejqueu tejua tli Deus otiechnutzque cuale tohuöxcatisque de inu sösantle tli nochepa mocöhuas, tli Deus queprometierojque. 
<span class="verse" id="HB9_16">16&#160;</span>Pues para ma balierebe sente testamento quepea que meques öquenu oquechejchi. 
<span class="verse" id="HB9_17">17&#160;</span>Pos sente testamento balierebe solamiente cuöc ye omec öquenu oquechejchi; abele balierebes cuöc oc neme. 
<span class="verse" id="HB9_18">18&#160;</span>Por inu nuyejque inu primiero testamento noso primiero acuierdo amo omochi sin yestle. 
<span class="verse" id="HB9_19">19&#160;</span>Pues cuöc ye oquetlajtulte Moisés noche mandamientos tli quejtoa inu ley, hua ye oquecajque giente, entunses ucö yestle de inu pesierojte hua chibojte. Oquenelulte ca ötzintle. Entunses ucö sente röma de hisopo tli quemelejtaya ca ichcatl chichiltec. Quetzetzelo hua ocajfeche inu libro hua nuyejque inu giente. 
<span class="verse" id="HB9_20">20&#160;</span>Hua oquejto: “Yaja ini nönca yestle de inu acuierdo tli Deus quemandörojque ma tecpeacö”. 
<span class="verse" id="HB9_21">21&#160;</span>Hua ejqueu nuyejque ocajfeche inu teocale ica yestle, ca tiehua noche sösantle tli mousöroöya ipan teocale. 
<span class="verse" id="HB9_22">22&#160;</span>Hua inu ley quenequeya que cöso innochtie sösantle ma mochepöhuacö ca yestle. Hasta beles cuale tequejtusque que amo onca tietlapojpolfelestle de tlajtlacule sin que amo mosemanas yestle. </div>
<div class='s'>Inu cuetlabiltelestle de Cristo cuale quequextea totlajtlacul </div>
<div class='p'>
<span class="verse" id="HB9_23">23&#160;</span>Bieno pues, inu sösantle cate quiename ixniehualo de inu sösantle de elfecac, hua conbenierebeya ma mochepöhuacö ejqueu ca yestle de yulcöme hua ca ötzintle. Pero inu belejua sösantle de elfecac conbenierebe ma mochepöhuacö ca sente cuetlabiltelestle tli cache cuale. 
<span class="verse" id="HB9_24">24&#160;</span>Pos Cristo amo ocalacoac ipa inu locör yectec tli tlöca quechejchijque, tli sa ica ixniehualo de inu tlin melöhuac. Cache yejuatzi ocalacoac bel miero ompa elfecac para que öxö nepresentöruro por tejua tieixpantzinco Deus. 
<span class="verse" id="HB9_25">25&#160;</span>Inu tlajtojcöteopexque de israelitas calaque por meyac xebetl ijtec inu locör yectec sajpa por xebetl para tiecuetlabiltis yestle que amo iyeso de yaja. Pero Cristo amo netiecuetlabiltilo meyacpa. 
<span class="verse" id="HB9_26">26&#160;</span>Pues tlö ejqueu oyene ye lalebes meyac veces netiecuetlabiltilusquiöne desde ca opie tlöltecpactle. Cache öxö sa sajpa ipa itlamejyo xejme, ohualiloac para necuetlabiltiluc yejuatzi mismo. Hua ejqueu oquejcuenejque totlajtlacul. 
<span class="verse" id="HB9_27">27&#160;</span>Hua san quiene ca ijteca para tlöca ma mejmequecö sajpa, hua sötiepa Deus quenjuscörusque, 
<span class="verse" id="HB9_28">28&#160;</span>ejqueu nuyejque Cristo onecuetlabiltiluc sajpa para quequextejque totlajtlacul de tonochtie. Hua ca ujpa niexihuas, ayecmo para quequextisque tlajtlacule tlöcamo para tiechmöquextisque tonochtie tli tetiechixtecate.  </div>
<div class='psalmlabel' id='HB10_0'> 10</div>
<div class='p'>
<span class="verse" id="HB10_1">1&#160;</span>Pues inu ley de Moisés sa quepea quiename itunalsiejyo noso ixniehualo de inu sösantle de elfecac, pero amo quepea belejua sösantle. Hua meyac giente queneque mopachusque tieca Deus por medio de inu cuetlabiltelesme tli seme quecuetlabiltejtecate cara xebetl. Pero inu cuetlabiltelesme amo cate tli belaja de elfecac. Por inu, inu ley ayec cuale quenchibelea inu giente ma yecö intiero cualteque. 
<span class="verse" id="HB10_2">2&#160;</span>Pues tlö canaj cuale quechihuasquea, ¿tli para öque quesequirojtas quecuetlabiltejtas? Pues inu giente tli tieteochihua Deus, cuöc ye sajpa omochepöjque, inyulo ayecmo quentieyelfejtas de que cate tlajtlaculteque. Pero amo ejqueu icaca, tlöcamo 
<span class="verse" id="HB10_3">3&#160;</span>cache yejua quesequiroa quecuetlabiltea cöra xebetl ipampa quejelnömectecate de intlajtlacul. 
<span class="verse" id="HB10_4">4&#160;</span>Pues inu inyeso de inu turojte hua chibojte abele tiechquextelea tlajtlacule. </div>
<div class='p'>
<span class="verse" id="HB10_5">5&#160;</span>Por inu, cuöc ye calacoasquea Cristo necö ipan tlöltecpactle, yejuatzi tieyelfiluc Deus: </div>
<div class='q'>Cuetlabiltelestle hua bentle amo tomonequite; </div>
<div class='q'>cache teniechmomaquele nocuierpo para ma nenemequi necö. </div>
<div class='q'>
<span class="verse" id="HB10_6">6&#160;</span>Pues amo tomocualejtele inu cuetlabiltelestle tli xutla, </div>
<div class='q'>nimpor tli mocuetlabiltea por tlajtlacule. </div>
<div class='q'>
<span class="verse" id="HB10_7">7&#160;</span>Yecuöquenu onequejto: </div>
<div class='q'>“Necö nebitz para necchihuas motlanequelestzi, noDeus, </div>
<div class='q'>ejqueu quiename tlajcuelulpanca de naja ipa inu ömatl”. </div>
<div class='m'>
<span class="verse" id="HB10_8">8&#160;</span>Ca ipiejyo quejtulo: “Cuetlabiltelestle hua bentle, hua cuetlabiltelestle tli xutla, hua tli mocuetlabiltea por tlajtlacule, amo tomonequite, nimpor amo tomocualejtele”. Pues yaja ini nöncate cuetlabiltelesme quejtoa inu ley ma öque quechihua. 
<span class="verse" id="HB10_9">9&#160;</span>Sötiepa quejtulo: “Necö nebitz para necchihuas motlanequelestzi”. Primiero quejtulo que ayecmo balierebe inu cuetlabiltelesme. Hua sötiepa quejtulo que lo que tli balierebe yaja ini nönca: que ma quechihuacö tietlanequeles Deus. 
<span class="verse" id="HB10_10">10&#160;</span>Pues tietlanequeles Deus oyeya que ma quecuetlabilticö tiecuierpo Jesucristo. Hua ejqueu oquechijque sajpa por nochepa. Hua de inu maniera tiechchibelejque ma teyecö teyecteque. </div>
<div class='p'>
<span class="verse" id="HB10_11">11&#160;</span>Hua melöhuac inu ocseque teopexcötzetzi ijijcateneme mumustla mientras quechihua inteque. Hua meyacpa quecuetlabiltea mismo sösantle de cuetlabiltelesme, tli ayec quequextea tlajtlacule. 
<span class="verse" id="HB10_12">12&#160;</span>Cache ini nöiloac, sa sajpa por nochepa netiecuetlabiltiluc por tlajtlacule, hua entunses onetlöliluc ca tiemöyecmö Deus. 
<span class="verse" id="HB10_13">13&#160;</span>Öxö quechealuteca hasta senamo Deus quentlölelisque tieenemigos itzintla tiecxehua. 
<span class="verse" id="HB10_14">14&#160;</span>Pos sa ca sie cuetlabiltelestle otiechchijque intiero tecualteque por nochepa, tejua tli teyecteque. 
<span class="verse" id="HB10_15">15&#160;</span>Hua nuyejque tiechafirmörfilo yejuatzi Espíritu Sönto. Pues primiero quejtulo: </div>
<div class='q'>
<span class="verse" id="HB10_16">16&#160;</span>Yaja ini nönca acuierdo tli necchihuas ca yejua </div>
<div class='q'>sötiepa de inun tunalte, quejtulo Tlöcatzintle: </div>
<div class='q'>Nectlölis nomandamientos ipa inyulo, </div>
<div class='q'>hua nuyejque ipa inpensamientos nequejcuelus. </div>
<div class='m'>
<span class="verse" id="HB10_17">17&#160;</span>Hua quesequiruro quejtulo: </div>
<div class='q'>Hua de intlajtlacul hua de lo que tli amo cuale oquechijque ayecmo quiema nequelnömeques. </div>
<div class='m'>
<span class="verse" id="HB10_18">18&#160;</span>Pos tlö Deus ye oqueperdonörojque totlajtlacul hua lo que tli amo cuale otecchijque, ayecmo onca tli ipampa öque tlacuetlabiltis. </div>
<div class='s'>Ma topachucö tieca Deus </div>
<div class='p'>
<span class="verse" id="HB10_19">19&#160;</span>Bieno pues, nocnihua, ye cuale tecalaquesque ca meyac confiönsa pa inu locör yectec por medio de tieyesojtzi de Jesús. 
<span class="verse" id="HB10_20">20&#160;</span>Cuale tecalaquesque ca ipa inu ojtle yancuec de nemelestle tli yejuatzi oquetlapojque, cuöc quetzomunejque inu cortina de teopantle, que quejtusneque que quetzomunejque tiecuierpo. 
<span class="verse" id="HB10_21">21&#160;</span>Bieno pues, ejqueu cuale tecalaque tietlac Deus, hua tetiepea sente bieyetzintle teopexque öque tlamandöruro ipa tiechöntzi Deus. 
<span class="verse" id="HB10_22">22&#160;</span>Por inu, ma tasete ca noche sentetl toyulo, hua ca toneltoqueles tli amo moyulcuiecuepa, hua ca toyulo tli ye omochepö para que ayecmo tiechtieyelfea, hua ca tocuierpo tli omopajpöc ca ötzintle chepöhuac. 
<span class="verse" id="HB10_23">23&#160;</span>Hua ma tecsequirucö ma tecchixtacö inu sösantle que ye tequejtojque que toneltoca. Hua majcamo toxelucö. Pues yejuatzi öque queprometierojque iloac de confiönsa. 
<span class="verse" id="HB10_24">24&#160;</span>Ma tectiemucö maniera noso quiene topiepiehualtisque para ma tecpeacö tlasojtelestle hua ma tecchihuacö tlin cuale. 
<span class="verse" id="HB10_25">25&#160;</span>Majcamo tejcöhuacö de que tosentlölisque, quieme seque ye quepea por costumbre que ayecmo mosentlölea. Cache cuale ma tanimörucö entre tejua. Hua cache xemanimörucö porque nenquetztecate que inu nieca tunale ye aseteca. </div>
<div class='p'>
<span class="verse" id="HB10_26">26&#160;</span>Porque tlö tetlajtlacojtasque sampor tecnequesque, mös ye tecmajmate lo que tli melöhuac, entunses ayecmo onca cuetlabiltelestle para totlajtlacul. 
<span class="verse" id="HB10_27">27&#160;</span>Para giente tli quechihua ejqueu sa mocöhua majtelestle de que Deus quenjuscörusque, hua impa huölös tletzintle tli xutlateca checöhuac hua quempojpolus tli tlajtlacuajnömejque. 
<span class="verse" id="HB10_28">28&#160;</span>Öque amo ipa quejta inu ley de Moisés, hua onca unte noso yete testigos tli tlatestificöroa de lo que tli oquechi, pos yaja meques sin que abele moperdonörus. 
<span class="verse" id="HB10_29">29&#160;</span>Xecpensörucö, pues, quiene cache lalebes petzotec icastigo quemeresieroa öquenu tiepa moquetza tieConietzi Deus, hua quepea por petzoyutl inu yestle tli queyectele hua tli cafirmöroa inu acuierdo. Cuöc quechihua inu, nuyejque tiepöpöca inu Espíritu öque quemacalo tiefavur. 
<span class="verse" id="HB10_30">30&#160;</span>Xequelnömequecö öquenu oquejtojque: </div>
<div class='q'>Naja niechtocöroa netlabengörus, </div>
<div class='q'>naja nequencuepelis lo que tli quemeresieroa por intlajtlacul. </div>
<div class='m'>Hua ipa ocsie locör quejtoa: </div>
<div class='q'>Tlöcatzintle quejuscörusque tiepuieblo. </div>
<div class='m'>
<span class="verse" id="HB10_31">31&#160;</span>San petzotec hua tiemajte ica öque betzes tiemöc Deus öque nemoa. </div>
<div class='p'>
<span class="verse" id="HB10_32">32&#160;</span>Pero xequelnömequecö de inun tunalte tli ye opanuque, cuöc primiero nenquetzecojque de lo que tli melöhuac, hua nenquexicojque meyac sufrimientos. 
<span class="verse" id="HB10_33">33&#160;</span>Seque de nemejua giente nemiechpöpöcaque hua nemiechmaltratörojque inmixtla giente. Hua inu ocseque de nemejua nenquepexque pörte ca niecate tli ejqueu oquesufrirojque. 
<span class="verse" id="HB10_34">34&#160;</span>Pos nemiechtlöocoltejque nemocnihua que oyejyeya ipan cörsel. Hua nenquexicojque ca pöquelestle cuöc giente nemiechcuejcuelejque meyac sösantle tli nemohuöxca. Pues nemomacaya cuienta que nenquepea ocseque sösantle cache cuale tli nemohuöxca, que ayec tlames. 
<span class="verse" id="HB10_35">35&#160;</span>Amo xecpolucö noso inu balur, pues nemiechbiquelitz sente bieye hua cuale tlaxtlöbile. 
<span class="verse" id="HB10_36">36&#160;</span>Pues oc nemiechpoloa nenquexicusque ca paciencia, para que cuöc ye onenquechijque tietlanequeles Deus, cuale nenqueselisque lo que tli Deus queprometierojque. </div>
<div class='q'>
<span class="verse" id="HB10_37">37&#160;</span>Pos sa oc tepetzi, hua yejuatzi hualiloas, hua amo bejcöbihuas. </div>
<div class='q'>
<span class="verse" id="HB10_38">38&#160;</span>Por inu, inu tlöcatl öque ica yectec para ca naja, por ineltoqueles nemes. </div>
<div class='q'>Cache tlö mojcuenis, noyulo amo quecualejtas. </div>
<div class='m'>
<span class="verse" id="HB10_39">39&#160;</span>Pero tejua amo ejqueu tecate quiename niecate tli mojcuenea hua sötiepa ixniempolebe, tlöcamo cache toneltoca para que sötiepa momöquextis toölma.  </div>
<div class='psalmlabel' id='HB11_0'> 11</div>
<div class='s'>Neltoquelestle </div>
<div class='p'>
<span class="verse" id="HB11_1">1&#160;</span>Öxö, neltoquelestle quejtusneque confiönsa de lo que tli abele öque quejta. Tlö tecpea neltoquelestle tecate seguros de que onca inu sösantle de lo que tli tecchea, hua de lo que tli abele tequejta. 
<span class="verse" id="HB11_2">2&#160;</span>Deus otlajtlajtuluc cuale de tobiebetcöhua, porque quepejpeaya neltoquelestle. 
<span class="verse" id="HB11_3">3&#160;</span>Por medio de neltoquelestle tecasojcömate que Deus quechejchijque cuale noche tlöltecpactle hua noche tli onca por medio de tietlajtultzi. Ejqueu ocönque de lo que tli amo nieseya para oquechejchijque lo que tli öxö niesteca. </div>
<div class='p'>
<span class="verse" id="HB11_4">4&#160;</span>Abel omoneltocac, hua ejqueu otiecuetlabilte Deus cache cuale tiecuetlabiltelestle que Caín. Hua por inu Deus oqueselejque inu bentle, hua ejqueu tlatestificörojque de que Abel oyeya yectec. Hua por inu, mösque ye omec, icaca quiename tlö oc turavea tiechnunutza Abel por ineltoqueles. </div>
<div class='p'>
<span class="verse" id="HB11_5">5&#160;</span>Enoc omoneltocac, hua Deus quebicaque sin que amo omec. Pos sa opolejtequis, porque Deus oquebicaque. Hua antes quebicasque, Deus oquejtojque que oquecualejtaque. 
<span class="verse" id="HB11_6">6&#160;</span>Pero tlö amo tecpejpea neltoquelestle abele tiechcualejtasque Deus. Pos conbenierebe para öque mopachus tieca yejuatzi ma moneltoca que yejuatzi iloac, hua que quentlaxtlöbilo innochtie quiejquech tietiemoa. </div>
<div class='p'>
<span class="verse" id="HB11_7">7&#160;</span>Noé omoneltocac, hua cuöc Deus cantesipörfejque de sösantle tli ayemo nieseya, ca mabelestle oquechejchi inu börcobiebe itucö örca para ma momöquexticö yaja hua ifamilia. Ejqueu por ineltoqueles oquedemoströro que noche tlöltecpactlöca amo cuale oyejyeya, hua oquesele inu yectelestle tli yebitz por neltoquelestle. </div>
<div class='p'>
<span class="verse" id="HB11_8">8&#160;</span>Abraham omoneltocac, hua cuöc Deus oquenutzque, tlaneltocac hua oquis para que unya ipa inu nieca locör tli sötiepa mohuöxcatisquea. Hua oquis sin quemates cöne oyöya. 
<span class="verse" id="HB11_9">9&#160;</span>Por ineltoqueles onemeto ipa inu tlöle quiename tlö oyene sente estranjiero hua quiename tlö amo oyene ihuöxca tlöle. Mochöntito ijtec möntajcale, hua ejqueu nuyejque oquechijque Isaac hua Jacob, öque nuyejque sötiepa mohuöxcatisquea de lo que tli Deus queprometierojque. 
<span class="verse" id="HB11_10">10&#160;</span>Pues yaja Abraham quechixtaya inu ciudad tli quepea cimiento checactec para ayec betzes, que bel yejuatzi Deus oqueplaneörojque hua oquechejchijque. 
<span class="verse" id="HB11_11">11&#160;</span> <a href='#FN5' epub:type='noteref' class='noteref'>*</a>Hua, mösque Sara oyeya machura hua ye lamatzi, pero Abraham omoneltocac hua ejqueu oquesele checöhualestle para queutztis Sara. Pues oquepensöro que iloac de confiönsa Deus, öque queprometierojque que quepeas iconie. 
<span class="verse" id="HB11_12">12&#160;</span>Hua por inu, de inu tlöcatl, mösque ye oyeya para meques, omoxenöchojque meyactie hua meyactie ixenöchpelhua, quiename cate sitlalte de elfecac, hua quiename xöle tli icaca itienco lamör, que abele öque quepoa. </div>
<div class='p'>
<span class="verse" id="HB11_13">13&#160;</span>Noche ini nöncate omejmejque ipa neltoquelestle. Pues ayemo oqueseliöya lo que tli Deus queprometierojque. Pero por inneltoqueles oquetztaque inu sösantle, quiename cuöc öque quetzteca lo que tli bejcateca. Hua opajpöjque por oquejtaque inu sösantle. Hua oquejtojque que melöhuac oyejyeya sa estranjieros que sa panutecate ipa ini nönca tlöltecpactle. 
<span class="verse" id="HB11_14">14&#160;</span>Pos cuöc quejtoa inu, quejejtusneque que quetiemojtecate ocsente tlöle que amo yaja nönca tlöltecpactle. 
<span class="verse" id="HB11_15">15&#160;</span>Tlö cana quepensörojtane de inu nieca tlöle de cöne oquisque, cuale mocuepasquea. 
<span class="verse" id="HB11_16">16&#160;</span>Cache yejua quenejnequeya sente tlöle tli cache cuale, quejtusneque yaja inu elfecac. Hua por inu Deus amo pinöhualo necuitilus Deus de yejua. Pues oquenpreparörfejque sente ciudad. </div>
<div class='p'>
<span class="verse" id="HB11_17">17&#160;</span>Por ineltoqueles Abraham otiecuetlabilte inu Isaac cuöc Deus oqueprobörojque. Pues yaja Abraham, öque oquesele inu promiesas, ye tiecuetlabiltisquea isenteconie. 
<span class="verse" id="HB11_18">18&#160;</span>Pues Deus oquelfejque: “Itech Isaac tecpeas moxenöchpelhua”. 
<span class="verse" id="HB11_19">19&#160;</span>Hua Abraham quepensöroöya que Deus cuale quenyulebitisque giente tli ye omejmejque. Hua cuale tequejtusque que ocsajpa oquesele iconie de ipa mequelestle. </div>
<div class='p'>
<span class="verse" id="HB11_20">20&#160;</span>Isaac omoneltocac, hua ejqueu por neltoquelestle oquenbendeseyumacac inu Jacob hua Esaú de lo que tli sötiepa mochihuasquea. 
<span class="verse" id="HB11_21">21&#160;</span>Jacob omoneltocac, hua cuöc ye mequesquea, quenbendeseyumacac ipelhua Josie, hua omopiecho ipa icuajfortu hua tieteochijque Deus. 
<span class="verse" id="HB11_22">22&#160;</span>Josie omoneltocac, hua ejqueu cuöc ye miero mequesquea, otlajtlajto de quiene quejquisasquea ipelhua Israel desde ompa Egipto, hua oquennahuate que cuöc quisasque ma quebicacö imemetehua. </div>
<div class='p'>
<span class="verse" id="HB11_23">23&#160;</span>Itötajua Moisés omoneltocaque, hua ejqueu oquijyönque por yeye mietztle sötiepa de cuöc otlöcat. Pues quejtaque lalebes cuöcualtzi peltzintle, hua amo momajtejque de que inu rey otlamandöro ma quenmejmecticö noche pelantzetzi oquechte de inu israelitas. 
<span class="verse" id="HB11_24">24&#160;</span>Moisés omoneltocac, hua ejqueu cuöc ye omobepö, ayecmo oquenec mocuitis iconie de ichpuch de Faraón, rey de Egipto. 
<span class="verse" id="HB11_25">25&#160;</span>Cache oquenec para ma quesufriro ica inu puieblo de Deus, hua oquenec majcamo quepea inu pöquelestle de tlajtlacule, tli sa pano. 
<span class="verse" id="HB11_26">26&#160;</span>Yaja amo oquenec quepeas inu ricojyutl de Egipto, pues oquepensöro que ica cache cuale ma quepöpöcacö giente, quiename tiepöpöcaque Cristo. Pues yaja quemateya que sötiepa quetlaxtlöbelilusquea Deus. 
<span class="verse" id="HB11_27">27&#160;</span>Por que omoneltocac oquecö Egipto, hua amo oquemabele itlabielmequeles inu rey, cache oquesequiro moneltocataya. Pues por ineltoqueles quiename tlö otieijtane Deus, öque abele yeca tieyejtas. </div>
<div class='p'>
<span class="verse" id="HB11_28">28&#160;</span>Por ineltoqueles otlanahuate ma quechihuacö inu pöscua hua ma tlaajfechicö ica yestle ipa pobieltajte. Ejqueu oquechijque para que inu öngel tli huölösquea para quenmejmectis noche pelantzetzi tli cachto yejyebe, abele quenmejmectisquea pelantzetzi de inu chönme tli quepeaya yestle ipa pobieltajte. </div>
<div class='p'>
<span class="verse" id="HB11_29">29&#160;</span>Por neltoquelestle inu israelitas opanuque inu ötiescatl itucö Lamör Chichiltec, hua onejnenque ipa tlölhuajque ijtec lamör. Cache cuöc oquenejque quechihuasque nuyejque inu Egipcios, omoötlapachojque hua omejmejque. 
<span class="verse" id="HB11_30">30&#160;</span>Por neltoquelestle obetzque inu tepönme bejbeye de Jericó, sötiepa de que por checume tunale queyehualoöya inu israelitas. 
<span class="verse" id="HB11_31">31&#160;</span>Por ineltoqueles inu cacherila itucö Rahab amo omec inca inu giente tli amo moneltocaya, pues inu espías de tiegiente Deus tli najnöhualtlacheato yaja oquensele pa ichö quiename iamigos. </div>
<div class='p'>
<span class="verse" id="HB11_32">32&#160;</span>Hua ¿tli cache nequejtus? Pues niechpolus tiempo para necpoas de Gedeón, de Barac, de Sansón, de Jefté, de David, de Samuel, hua de inu ocseque tlayulepantejque. 
<span class="verse" id="HB11_33">33&#160;</span>Por medio de inneltoqueles yejua oquetlönque reinos, oquechijque lo que tlin melactec, oqueselejque tiepromiesas de Deus, oquentzacuelejque incamac leunte, 
<span class="verse" id="HB11_34">34&#160;</span>oquesiebejque checöhuac tletzintle, omöquisque de inespödas de incuntrörios. Cuöc amo chejchecacteque oyejyeya mochecöjque lalebes. Oqueselejque beletelestle para momagasque cuale ipan guierra, hua quencholultejque inu soltörojte estranjieros. 
<span class="verse" id="HB11_35">35&#160;</span>Seque sohuame inmimejcöhua oyulejque hua quenselejque ye oyulejque. Ocseque oquentetitzque para quenmejmectisque, hua yejua cuale momöquextisquea por tienegörusque Deus, pero amo oquenejque. Pos cache oquenejque quepeasque sente nemelestle tli cache cuale, cuöc Deus quenyulebitisque. 
<span class="verse" id="HB11_36">36&#160;</span>Ocseque giente quenpöpöcaya hua quenbejbitejque hua hasta quentzajtzajque hua quemejilpejque ijtec cörsel. 
<span class="verse" id="HB11_37">37&#160;</span>Oquentecaltejque, oquentietejque ca sierra, <a href='#FN6' epub:type='noteref' class='noteref'>*</a> oquenmejmectejque ica espöda. Motlajtlaquentejtenemeya ica incuetlaxyo de calnielojte hua de chibojte. Oyejyeya porubejte, hua oquesufriroöya meyac sösantle, hua giente quentratöroöya amo cuale, 
<span class="verse" id="HB11_38">38&#160;</span>hua yajyajtenemeya ipa muntes hua tepieme hua ustume cöne nionöque chönte. Pues tlöltecpactlöca amo quemeresieroa ma uye giente intzölö ejqueu lalebes cualteque. </div>
<div class='p'>
<span class="verse" id="HB11_39">39&#160;</span>Hua innochtie ini nöncate Deus quejtulo que quencualejtaque porque yejua omoneltocaque. Pero ayemo queselea inu sösantle tli Deus queprometierojque. 
<span class="verse" id="HB11_40">40&#160;</span>Pos Deus oquepreparörojque sente sösantle cache cuale. Pues tiechtomörojque en cuienta tejua, para que ejqueu yejua cuale queselisque lo que tli quenpoloa solamiente sa secne ca tejua.  </div>
<div class='psalmlabel' id='HB12_0'> 12</div>
<div class='s'>Ma tetieyetztacö Cristo </div>
<div class='p'>
<span class="verse" id="HB12_1">1&#160;</span>Bieno pues, quiename tiechyehualojtecate noche inu giente <a href='#FN7' epub:type='noteref' class='noteref'>*</a>tli quedemoströrojque ca inneltoqueles que melöhuac onca inu sösantle tli abele tequejta. Por inu noso, ma tejcöhuacö sie löro noche tli tiechestorböroa, hua cache ca meyac arrasu ma tejcöhuacö inu tlajtlacule tli nima tiechmaneajtea. Ejqueu ma tetzecuintöcö ca paciencia inu carriera de tonemeles tli tecpea por delönte. 
<span class="verse" id="HB12_2">2&#160;</span>Hua ma tetieyetztöcö Jesús, öque <a href='#FN8' epub:type='noteref' class='noteref'>*</a>yejuatzi primiero oneneltocuc intiero cuale. Pues yejuatzi quetztalutaya inu pöquelestle tli sötiepa quepealusquea, hua ejqueu oquexicojque inu mequelestle de coruscuabetl, hua amo oquechibelejque cöso de inu pinöhualestle. Hua öxö yehualuteca ca tiemöyecmö de inu trono de Deus. </div>
<div class='p'>
<span class="verse" id="HB12_3">3&#160;</span>Xecpensörucö cuale de quiene yejuatzi oquexicojque noche lo que tli giente oquejtojque encuntra de yejuatzi. Ejqueu amo xeseyabecö nimpor amo xecuejcuetlaxebecö ipa nemoyulo. 
<span class="verse" id="HB12_4">4&#160;</span>Pues nemejua ayemo nenquesufriroa hasta para xeyesquisacö ipa inu lucha tli nenquechijtecate encuntra de tlajtlacule. 
<span class="verse" id="HB12_5">5&#160;</span>Hua ye onenquelcöjque inu tlajtule cöne Deus nemiechtlajtulmacalo quiename nentiepelhua, hua quejtulo ejqueyi: </div>
<div class='q'>Noconie, xetomöro en cuienta cuöc metzcastecöruro Tlöcatzintle para metzmachtisque, </div>
<div class='q'>hua amo xomodesanimöro por que metzajajualo. </div>
<div class='q'>
<span class="verse" id="HB12_6">6&#160;</span>Ipampa Tlöcatzintle öque quetlasojtlalo quecastecöruro para quemachtisque, </div>
<div class='q'>hua quebitequihua öque queselilo para iyes tieconie. </div>
<div class='m'>
<span class="verse" id="HB12_7">7&#160;</span>Inu sösantle tli nenquexicojtecate ica quiename sente castigo tli Deus nemiechmacalo para nemomachtisque. Pues nemiechtratöruruteca quiename nentiepelhua. Pues amo onca öque ipelhua que intajtzi amo quencastecöroa. 
<span class="verse" id="HB12_8">8&#160;</span>Pues innochtie tiepelhua de Deus quencastecöruro ejqueu. Pues tlö cana amo nemiechcastecörurusquiöne, quejtusnequesquea que amo nentiepelhua de melöhuac, tlöcamo que nencate quiename nenpejpentzetzi noso nenichtacajconieme. 
<span class="verse" id="HB12_9">9&#160;</span>Ca ocsie löro, otiechcastecörojque totötajua de tonacayo, hua tequenmabeliöya. Cache ca meyac arrasu, noso, ma tetieneltocacö öque iloac Tajtle de toyulo, para que ejqueu tecpeasque nemelestle. 
<span class="verse" id="HB12_10">10&#160;</span>Hua totötajua sa por quiesque xejme tiechcastecörojque, hua oquechijque san quiene ca yejua quenejnejque, cache Deus tiechcastecöruro para toproviecho, para ma teyecö teyecteque quiename yejuatzi iloac yectec. 
<span class="verse" id="HB12_11">11&#160;</span>Melöhuac inu castigo niese que amo tiechbiquelitz pöquelestle, cache niese que tiechbiquelitz tequepachule hua yulcocolestle. Pero tlö tomachtisque por inu castigo, sötiepa tecpeasque yulsiebelestle hua yectelestle. </div>
<div class='p'>
<span class="verse" id="HB12_12">12&#160;</span>Por inu xequencuajpetzucö hua xequenchecöhuacö nemomöhua hua nemotlancuötehua tli cuetlaxejtecate hua quenpoloa checöhualestle. 
<span class="verse" id="HB12_13">13&#160;</span>Xecsequirucö xenejnentacö ipa inu cuale ojtle, para que niecate que abele nejneme cuale amo mocxecuejcuechaquisque, tlöcamo cache pajtesque. </div>
<div class='s'>Ma tecchihuacö cöso de lo que tli Deus tiechelfilo </div>
<div class='p'>
<span class="verse" id="HB12_14">14&#160;</span>Xectiemucö yecsiebelestle para ca noche giente, hua nuyejque xectiemucö yectelestle. Pues abele yeca tieyejtas Tlöcatzintle sin que iyes yectec. 
<span class="verse" id="HB12_15">15&#160;</span>Xomotlachilicö cuale majcamo öque moxelo de tiefavur Deus. Majcamo uye entre nemejua yeca tli ica quiename sente plönta chechec tli quenmöhua noche ocseque ca ivenieno. 
<span class="verse" id="HB12_16">16&#160;</span>Majcamo uye yeca tli mopöctea ca sohuame tli amo isohua, hua majcamo uye yeca que amo pa tlacheane. Pos ejqueu oyeya Esaú amo pa tlacheane, hua por sente tlacuale oquenamacac ideriecho tli quepeaya porque mayur oyeya. 
<span class="verse" id="HB12_17">17&#160;</span>Pues ye nenquemate que yaja sötiepa quenequeya queselis inu bendeseyu de itajtzi. Pero ayecmo oquenejque Deus, mösque yaja chucaya lalebes, hua quetiemoöya locör para <a href='#FN9' epub:type='noteref' class='noteref'>*</a>quepatlas de lo que tli oquechi, pero ayecmo oqueniexte. </div>
<div class='p'>
<span class="verse" id="HB12_18">18&#160;</span>Pues tejua otopachojque ca sösantle cache cuale que inu sösantle que oquejtaque inu israelitas. Yejua omopachojque ipa nieca tepietl tli cuale öque quemötocas, hua inu tepietl xutlaya ca tletzintle. Hua oquejtaque tlanextecume hua tlajtlayohuaquelestle, hua lalebes otlalpitz yejyecatl. 
<span class="verse" id="HB12_19">19&#160;</span>Hua oquecajque itlapitzal tlapitzale, hua sente tosquetl tli tlajtlajtoöya. Hua cuöc oquecajque inu tlajtule omotlötlajtejque para ma ayecmo quennunutza, 
<span class="verse" id="HB12_20">20&#160;</span>pos abele quexicojque de lo que tli quennunutzaya. Pues oquejto tlö canajyeca mösque yulcötl quemötocas inu nieca tepietl ma quetecalticö. 
<span class="verse" id="HB12_21">21&#160;</span>Hua lalebes petzotec hua tiemajte oyeya inu sösantle tli mojtaya, hasta que belaja Moisés oquejto: “Lalebes nomajtea hua hasta nebebeyoca”. 
<span class="verse" id="HB12_22">22&#160;</span>Pero tejua amo topachojque itlac niecate sösantle, cache topachojque itlac inu tepietl de Sión, hua itlac inu ciudad de Deus öque nemoa, que yaja inu Jerusalén inu elfecayutl. Hua topachojque itlac meyactie miles de öngeles tli mosentlölejtecate para tieteochihuasque Deus ca pöquelestle. 
<span class="verse" id="HB12_23">23&#160;</span>Hua topachojque intlac noche tiepelhua de Deus, tli cate sasie puieblo, hua innumbres tlajcuelulpancate ompa elfecac. Nuyejque topachojque tietlac yejuatzi öque iloac juez hua Deus de noche giente, hua topachojque itlac inölmas de gientes melacteque tli öxö cate intiero cualteque. 
<span class="verse" id="HB12_24">24&#160;</span>Hua topachojque tietlac Jesús, öque iloac representönte tli tiechbiquelitze inu yancuec acuierdo ca Deus, hua topachojque itlac tieyesojtzi tli omajfeche para ma tiechchepöhua, hua tli tiechmachestea de sösantle tli ica cache cuale que lo que tli tiechejtetea iyeso de Abel. </div>
<div class='p'>
<span class="verse" id="HB12_25">25&#160;</span>Por inu xecpeacö cueröro amo cana de repiente amo nentieneltocasque yejuatzi öque nemiechnunutzalo. Pues inu nieca giente abele omöquisque de incastigo cuöc amo quechibelejque cöso Moisés öque quennahuatiöya necö ipan tlöltecpactle. Entunses cache ca meyac arrasu tecselisque tocastigo tlö tocuepasque hua amo tetiecaquesque yejuatzi öque tiechnunutzalo desde elfecac. 
<span class="verse" id="HB12_26">26&#160;</span>Pa nieca tiempo tietosque ocuoline tlöltecpactle, cache öxö ye oqueprometierojque ejqueyi: “Oc turavea sajpa, hua nejcuolinaltis amo sa tlöltecpactle, tlöcamo hasta elfecac nuyejque”. 
<span class="verse" id="HB12_27">27&#160;</span>Hua cuöc quejtulo “Oc turavea sajpa”, quejtulusneque que entunses quejcuenisque noche sösantle tli moulinea, hua noche sösantle tli omochejchi, para que ejqueu mocöhuas inu sösantle tli ayec moulinea. 
<span class="verse" id="HB12_28">28&#160;</span>Pero tejua tecselisque sente reino tli abele moulinis. Por inu ma tetietlasojcömatelicö Deus, hua ejqueu noso ma tetietequepanucö san quiene ca yejuatzi quecualejtalo, ica respieto hua majcömabelestle. 
<span class="verse" id="HB12_29">29&#160;</span>Ipampa toDeus iloac quiename tletzintle que tlaxutlaltea hua quentlamea.  </div>
<div class='psalmlabel' id='HB13_0'> 13</div>
<div class='s'>Quiene ma tecchihuacö para que Deus tiechcualejtasque </div>
<div class='p'>
<span class="verse" id="HB13_1">1&#160;</span>Xecsequirucö xomotlajtlasojtlacö entre nemejua quiename nenicnijte. 
<span class="verse" id="HB13_2">2&#160;</span>Seme xecnequecö xequencaluticö giente tli nemiechtlajpaloa. Pues seque tli quechihuaya ejqueu oquencalutejque öngeles sin que amo momacaque cuienta. </div>
<div class='p'>
<span class="verse" id="HB13_3">3&#160;</span>Xequemelnömectacö de tlin tzactecate ipan cörsel, quieme tlö nentzactane nuyejque nemejua inca yejua. Hua nuyejque xequemelnömectacö niecate tli giente quenmaltratöroa, pues nemejua nuyejque nenquepea nemocuierpo que nuyejque cuale quesufriroa. </div>
<div class='p'>
<span class="verse" id="HB13_4">4&#160;</span>Ica cuale hua yectec ma mosohuajte tlöcatl hua ma monömecte sohuatl, hua yectec ica ma mopöcticö entre yejua. Pero niecate tlöca tli mopöctea ca isohua ocsente hua sohuame tli mopöctea ca inömec ocsente sohuatl, hua innochtie tli mopöctea ca canajyeca que amo yaja icompaniero, noche inu niecate Deus quenjuscörusque hua quencastecörusque. </div>
<div class='p'>
<span class="verse" id="HB13_5">5&#160;</span>Xenemecö cuale sin que amo xecnequecö lalebes tomi; cache cuale xomoconformörucö ca tli ye nenquepea. Pues yejuatzi oquejtojque: “Ayec temetzcöhuas, cache seme temetzpaliebis”. 
<span class="verse" id="HB13_6">6&#160;</span>Por inu cuale tequejtusque ca confiönsa que: </div>
<div class='q'>Tlöcatzintle iloac öque niechpaliebilo; </div>
<div class='q'>amo nomajtis. </div>
<div class='q'>Abele tli niechchibelisque tlöca. </div>
<div class='p'>
<span class="verse" id="HB13_7">7&#160;</span>Xequemelnömequecö niecate tli nemiechyecönaya, hua onemiechnunutzque de tietlajtultzi Deus. Xecpensörucö cuale quiene omochi innemeles, hua xomoneltocacö quiename yejua nuyejque omoneltocaque. </div>
<div class='p'>
<span class="verse" id="HB13_8">8&#160;</span>Jesucristo ayec nepatlalo; iyölhua, öxö, hua para nochepa iloas lo mismo. 
<span class="verse" id="HB13_9">9&#160;</span>Amo xomocöhuacö ma nemiechbicacö inu meyactie enseñönsas que amo machea de cöne bitze. Pues ica cache cuale ma moquitzque toyulo itech tiefavur de Deus para iyes checöhuac, hua majcamo moquitzque itech enseñönsas tli sa tratörebe de tlö cuale tejcuösque bentle noso amo. Pues inu enseñönsas ayec oquenpaliebe inu giente tli queneltocaque. </div>
<div class='p'>
<span class="verse" id="HB13_10">10&#160;</span>Tejua tecpea sente cuetlabiltelestle, hua inu teopexcötzetzi de inu primiero teocale abele quecuösque de ini cuetlabiltelestle. 
<span class="verse" id="HB13_11">11&#160;</span>Ica quiename inu cuetlabiltelestle cuöc inu tlajtojcöteopexque quebicaya yestle de yulcöme ipa inu locör yectec por intlajtlacul giente. Pues incuierpo de inu yulcöme quenxutlaltiöya ca queyöhuac de inu puieblo. 
<span class="verse" id="HB13_12">12&#160;</span>Ejqueu nuyeque Jesús oquesufrirojque ca queyöhuac de inu puieblo, para que ejqueu tiechchihualtejque para ma teyecö teyecteque por tieyesojtzi. 
<span class="verse" id="HB13_13">13&#160;</span>Por inu ma tequisacö ca queyöhuac para ayecmo teyesque ijtec inu puieblo hua religión de joriojte. Ejqueu teyesque tieca yejuatzi. Hua ejqueu ma tecxicojtacö inu tiepöpöquelestle tli nuyejque yejuatzi oquesufrirojque. 
<span class="verse" id="HB13_14">14&#160;</span>Porque amo tecpea ipan tlöltecpactle sente ciudad tli nochepa mocöhua, cache tectiemoa inu ciudad tli sötiepa huölös. 
<span class="verse" id="HB13_15">15&#160;</span>Ejqueu noso, por medio de yejuatzi, ma seme tetiecuetlabiltejtacö Deus inu bentlatlölele que yaja inu yectieniebelestle. Quejtusneque, que ma tetlajtlajtucö de yejuatzi hua ma tetieyectieniehuacö. 
<span class="verse" id="HB13_16">16&#160;</span>Hua amo xequelcöhuacö de nenquechihuasque tlin cuale hua de nenquetiemacasque de lo que tli nenquepejpea, pues yaja ini nönca nuyejque icaca quiename sente bentle tli quecualejtalo Deus. </div>
<div class='p'>
<span class="verse" id="HB13_17">17&#160;</span>Xequenneltocacö niecate tli nemiechyecöna, hua xomosujetörucö inca yejua. Pos yejua tlachixtecate por nemoyulo, hua yejua quemate que quetiemacasque cuienta de nemejua tieca Deus. Xomosujetörucö, pues, para que ejqueu cuale quetiemacasque cuienta ca pöquelestle, hua amo ca yulcocolestle. Pues tlö ca yulcocolestle quetiemacasque cuienta de nemejua iyes petzotec para nemejua. </div>
<div class='p'>
<span class="verse" id="HB13_18">18&#160;</span>Xecsequirucö xomotlötlajtejtacö por tejua. Pues tejua tecmachelea ipa toyulo que cuale teyabe, hua tecnejneque seme tecchihuasque noche tlin cuale. 
<span class="verse" id="HB13_19">19&#160;</span>Hua cache ma xomotlatzajtzelicö por naja, para que isejco nocuepas ca nemejua. </div>
<div class='s'>Bendeseyu hua tlajpalulestle </div>
<div class='p'>
<span class="verse" id="HB13_20">20&#160;</span>Hua Deus iloac öque quetiemacalo yulsiebelestle, hua öque tiequextejque toTlöcatzintle Jesús de intzölö mimejque. Jesús iloac bieyetzintle calnielojpexque de inu calnielojte que tejua tecate. Yejuatzi quecuetlabiltejque tieyesojtzi tli cafirmöroa inu acuierdo tli iyes nochepa. 
<span class="verse" id="HB13_21">21&#160;</span>Deus ma nemiechchihualticö nenyesque intiero nencualteque de noche sösantle tlin cuale, para que ejqueu nenquechihuasque lo que tli yejuatzi quenequihua. Ma quechihuacö yejuatzi ca tonochtie por medio de Jesucristo lo que tli yejuatzi quecualejtalo. Yejuatzi ma quepeacö yectieniebelestle nochepa semejcac. Amén. Ma ejqueu iye. </div>
<div class='p'>
<span class="verse" id="HB13_22">22&#160;</span>Nemiechtlötlajtea, nocnihua, xecselicö ca cuale ini nönca cörta tli nemiechejcuelfe ca quiesquete tlajtulme para nemiechtlajtulmacas. 
<span class="verse" id="HB13_23">23&#160;</span>Xecmatecö que tocni Timoteo ye oquis de ipan cörsel. Hua tlö cana hualase nima, nequelfis ma beya ca naja cuöc nemiechejtati. </div>
<div class='p'>
<span class="verse" id="HB13_24">24&#160;</span>Xequentlajpalucö noche tlin nemiechyecöna, hua innochtie yecteque. Tocnihua de necö Italia nemiechtlajpaloa. </div>
<div class='p'>
<span class="verse" id="HB13_25">25&#160;</span>Tiefavur Deus ma iye ca nemonochtie nemejua.</div><div class="footnote">
<hr />
<aside epub:type='footnote' id="FN1"><p class="f"><a class="notebackref" href="#HB1_7"><span class="notemark">*</span> 1:7</a>
 <span class="ft">Cuale nuyejque motradusirus: “espíritus”. </span></p></aside>
<aside epub:type='footnote' id="FN2"><p class="f"><a class="notebackref" href="#HB3_2"><span class="notemark">*</span> 3:2</a>
 <span class="ft">Cuale nuyejque motradusirus: “entre tiegiente Deus”. </span></p></aside>
<aside epub:type='footnote' id="FN3"><p class="f"><a class="notebackref" href="#HB4_2"><span class="notemark">*</span> 4:2</a>
 <span class="ft">Meyactie manuscritos quejejtoa: “oquecajque hua amo moneltocaque”.</span></p></aside>
<aside epub:type='footnote' id="FN4"><p class="f"><a class="notebackref" href="#HB6_19"><span class="notemark">*</span> 6:19</a>
 <span class="ft">Sente ancla ica sente tepostle yetic tli giente quetlajcale de ipa sente börco, para ma motlölaque itech tlöle itzintla ötzintle. Entunses inu börco cuale moquitzquis ca sente löso noso cariena tli ilpeteca itech ancla. Xomojtelicö Hch. 27.29. </span></p></aside>
<aside epub:type='footnote' id="FN5"><p class="f"><a class="notebackref" href="#HB11_11"><span class="notemark">*</span> 11:11</a>
 <span class="ft">Seque manuscritos de tli cache biebentzetzi quejejtoa: “Sara, mösque oyeya ye lamatzi hua machura, pero nuyejque omoneltocac hua ejqueu oquesele checöhualestle para moutztlölis”. </span></p></aside>
<aside epub:type='footnote' id="FN6"><p class="f"><a class="notebackref" href="#HB11_37"><span class="notemark">*</span> 11:37</a>
 <span class="ft">Seque manuscritos quetlasolultea: “quenprobörojque”. </span></p></aside>
<aside epub:type='footnote' id="FN7"><p class="f"><a class="notebackref" href="#HB12_1"><span class="notemark">*</span> 12:1</a>
 <span class="ft">Cuale nuyejque motradusirus: “tli tiechetztecate para avier lo que tli tecchihua”. </span></p></aside>
<aside epub:type='footnote' id="FN8"><p class="f"><a class="notebackref" href="#HB12_2"><span class="notemark">*</span> 12:2</a>
 <span class="ft">Cuale nuyejque motradusirus: “tiechmacalo toneltoqueles hua quechihualo intiero cuale”.</span></p></aside>
<aside epub:type='footnote' id="FN9"><p class="f"><a class="notebackref" href="#HB12_17"><span class="notemark">*</span> 12:17</a>
 <span class="ft">Cuale nuyejque motradusirus: “moyulcuepas”. </span></p></aside>

<hr />
</div>
</div></body></html>
