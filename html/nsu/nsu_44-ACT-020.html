<!DOCTYPE html>
<html>
 <head>
  <meta charset="utf-8"/>
  <meta content="width=device-width, initial-scale=1" name="viewport"/>
  <meta content="#083F0E" name="theme-color"/>
  <title>
   Hechos 20
  </title>
  <script src="js/jquery-1.11.3.min.js" type="text/javascript">
  </script>
  <script src="js/popcorn-complete.min.js" type="text/javascript">
  </script>
  <script src="js/jquery.tooltipster.min.js" type="text/javascript">
  </script>
  <script src="js/app-builder-audio.js" type="text/javascript">
  </script>
  <script src="js/app-builder-footnotes.js" type="text/javascript">
  </script>
  <script src="js/app-builder-menus.js" type="text/javascript">
  </script>
  <script src="js/app-builder-video.js" type="text/javascript">
  </script>
  <script src="js/book-names.js" type="text/javascript">
  </script>
  <link href="css/tooltipster.css" rel="stylesheet" type="text/css"/>
  <link href="./manifest.webmanifest" rel="manifest"/>
  <link href="./icons/apple-touch-icon.png" rel="apple-touch-icon"/>
  <link href="css/sab-stylesheet.css" rel="stylesheet" type="text/css"/>
  <script type="text/javascript">
   // Audio
$(window).load(function() {

var pop = Popcorn("#audio");

var timings = [
    { label: "1a", start: 3.02, end: 5.55 },
    { label: "1b", start: 5.8, end: 9.35 },
    { label: "1c", start: 9.6, end: 13.85 },
    { label: "2a", start: 14.1, end: 20.13 },
    { label: "2b", start: 20.38, end: 23.21 },
    { label: "3a", start: 23.46, end: 25.63 },
    { label: "3b", start: 25.88, end: 29.09 },
    { label: "3c", start: 29.34, end: 34.57 },
    { label: "3d", start: 34.82, end: 39.29 },
    { label: "4a", start: 39.54, end: 43.53 },
    { label: "4b", start: 43.78, end: 45.37 },
    { label: "4c", start: 45.62, end: 46.91 },
    { label: "4d", start: 47.16, end: 50.25 },
    { label: "4e", start: 50.5, end: 51.95 },
    { label: "4f", start: 52.2, end: 53.37 },
    { label: "4g", start: 53.62, end: 57.79 },
    { label: "5", start: 58.04, end: 62.71 },
    { label: "6a", start: 62.96, end: 67.25 },
    { label: "6b", start: 67.5, end: 71.11 },
    { label: "6c", start: 71.36, end: 75.27 },
    { label: "6d", start: 75.52, end: 78.71 },
    { label: "7a", start: 78.96, end: 83.41 },
    { label: "7b", start: 83.66, end: 85.47 },
    { label: "7c", start: 85.72, end: 87.81 },
    { label: "7d", start: 88.06, end: 90.63 },
    { label: "8a", start: 90.88, end: 94.89 },
    { label: "8b", start: 95.14, end: 98.01 },
    { label: "9a", start: 98.26, end: 102.05 },
    { label: "9b", start: 102.3, end: 104.79 },
    { label: "9c", start: 105.04, end: 107.17 },
    { label: "9d", start: 107.42, end: 109.71 },
    { label: "9e", start: 109.96, end: 111.73 },
    { label: "9f", start: 111.98, end: 112.91 },
    { label: "10a", start: 113.16, end: 115.01 },
    { label: "10b", start: 115.26, end: 118.97 },
    { label: "10c", start: 119.22, end: 120.17 },
    { label: "10d", start: 120.42, end: 122.15 },
    { label: "10e", start: 122.4, end: 123.55 },
    { label: "11a", start: 123.8, end: 126.23 },
    { label: "11b", start: 126.48, end: 129.71 },
    { label: "11c", start: 129.96, end: 132.47 },
    { label: "11d", start: 132.72, end: 134.39 },
    { label: "12a", start: 134.64, end: 137.63 },
    { label: "12b", start: 137.88, end: 140.49 },
    { label: "13a", start: 140.74, end: 149.87 },
    { label: "13b", start: 150.12, end: 153.19 },
    { label: "14a", start: 153.44, end: 155.91 },
    { label: "14b", start: 156.16, end: 160.63 },
    { label: "15a", start: 160.88, end: 161.91 },
    { label: "15b", start: 162.16, end: 168.59 },
    { label: "15c", start: 168.84, end: 173.79 },
    { label: "15d", start: 174.04, end: 178.19 },
    { label: "16a", start: 178.44, end: 183.67 },
    { label: "16b", start: 183.92, end: 186.99 },
    { label: "16c", start: 187.24, end: 189.43 },
    { label: "17a", start: 189.68, end: 193.55 },
    { label: "17b", start: 193.8, end: 197.87 },
    { label: "18a", start: 198.12, end: 199.47 },
    { label: "18b", start: 199.72, end: 201.05 },
    { label: "18c", start: 201.3, end: 205.51 },
    { label: "18d", start: 205.76, end: 209.83 },
    { label: "19a", start: 210.08, end: 213.71 },
    { label: "19b", start: 213.96, end: 216.03 },
    { label: "19c", start: 216.28, end: 219.55 },
    { label: "20a", start: 219.8, end: 224.19 },
    { label: "20b", start: 224.44, end: 228.95 },
    { label: "21a", start: 229.2, end: 233.39 },
    { label: "21b", start: 233.64, end: 236.91 },
    { label: "22a", start: 237.16, end: 238.75 },
    { label: "22b", start: 239, end: 241.35 },
    { label: "22c", start: 241.6, end: 244.03 },
    { label: "23", start: 244.28, end: 254.23 },
    { label: "24a", start: 254.48, end: 257.35 },
    { label: "24b", start: 257.6, end: 262.63 },
    { label: "24c", start: 262.88, end: 267.47 },
    { label: "25a", start: 267.72, end: 269.67 },
    { label: "25b", start: 269.92, end: 271.43 },
    { label: "25c", start: 271.68, end: 274.39 },
    { label: "25d", start: 274.64, end: 276.55 },
    { label: "26", start: 276.8, end: 282.19 },
    { label: "27", start: 282.44, end: 288.19 },
    { label: "28a", start: 288.44, end: 289.03 },
    { label: "28b", start: 289.28, end: 294.59 },
    { label: "28c", start: 294.84, end: 296.63 },
    { label: "28d", start: 296.88, end: 300.31 },
    { label: "29a", start: 300.56, end: 302.63 },
    { label: "29b", start: 302.88, end: 310.71 },
    { label: "30a", start: 310.96, end: 314.35 },
    { label: "30b", start: 314.6, end: 318.67 },
    { label: "31a", start: 318.92, end: 319.87 },
    { label: "31b", start: 320.12, end: 321.79 },
    { label: "31c", start: 322.04, end: 323.83 },
    { label: "31d", start: 324.08, end: 325.67 },
    { label: "31e", start: 325.92, end: 331.43 },
    { label: "32a", start: 331.68, end: 332.43 },
    { label: "32b", start: 332.68, end: 333.47 },
    { label: "32c", start: 333.72, end: 338.99 },
    { label: "32d", start: 339.24, end: 343.39 },
    { label: "32e", start: 343.64, end: 347.79 },
    { label: "33", start: 348.04, end: 352.07 },
    { label: "34", start: 352.32, end: 359.83 },
    { label: "35a", start: 360.08, end: 365.95 },
    { label: "35b", start: 366.2, end: 368.91 },
    { label: "35c", start: 369.16, end: 373.03 },
    { label: "36a", start: 373.28, end: 374.85 },
    { label: "36b", start: 375.1, end: 379.23 },
    { label: "37a", start: 379.48, end: 380.93 },
    { label: "37b", start: 381.18, end: 383.83 },
    { label: "38a", start: 384.08, end: 388.71 },
    { label: "38b", start: 388.96, end: 392.39 }
];

initAudioTimings(pop, timings);
});

$(document).ready(function() {
});

// Chapters
var chapters = [ { start: 1, end: 28 }];
var hasIntro = false;
var baseRef  = "nsu-44-ACT-";
  </script>
 </head>
 <body class="browser" dir="LTR">
  <div id="book-menu">
  </div>
  <div id="chapter-menu">
  </div>
  <div id="toolbar-top">
   <div class="navigation-top">
    <span class="button">
     <a href="nsu-43-JHN-001.html" title="Previous Book">
      &lt;&lt;
     </a>
    </span>
    <span class="button">
     <a href="nsu-44-ACT-019.html" title="Previous Chapter">
      &lt;
     </a>
    </span>
    <span id="book-selector">
     <a href="#" onclick="toggleBookMenu(); return false;">
      Hechos
     </a>
    </span>
    <span id="chapter-selector">
     <a href="#" onclick="toggleChapterMenu(chapters, hasIntro, baseRef); return false;">
      20
     </a>
    </span>
    <span class="button">
     <a href="nsu-44-ACT-021.html" title="Next Chapter">
      &gt;
     </a>
    </span>
    <span class="button">
     <a href="nsu-45-ROM-001.html" title="Next Book">
      &gt;&gt;
     </a>
    </span>
   </div>
  </div>
  <div id="content">
   <div class="s">
    <div id="s1">
     Pablo oyá ik Macedonia iva ik Grecia
    </div>
   </div>
   <a id="v1">
   </a>
   <div class="m">
    <div class="c-drop">
     20
    </div>
    <div class="txs" id="T1a">
     Ijkuak otlanki in pajsololistli,
    </div>
    <div class="txs" id="T1b">
     Pablo okinnotzki in tlaneltokakeh iva okinyolchika.
    </div>
    <div class="txs" id="T1c">
     Satepa invah omomaka iva oyá ik región de Macedonia.
    </div>
    <span id="bookmarks1">
    </span>
    <a id="v2">
    </a>
    <div class="txs" id="T2a">
     <span class="v">
      2
     </span>
     <span class="vsp">
     </span>
     Pablo okinyolchikajtiah nochtin toknivah itech nekateh altepemeh kanik ye opanotiaya.
    </div>
    <div class="txs" id="T2b">
     Iva satepa oajsito kan país de Grecia,
    </div>
    <span id="bookmarks2">
    </span>
    <a id="v3">
    </a>
    <div class="txs" id="T3a">
     <span class="v">
      3
     </span>
     <span class="vsp">
     </span>
     iva ompa omoka eyi metztli.
    </div>
    <div class="txs" id="T3b">
     Ijkuak yokatka para tlejkos itech barko para yas Siria,
    </div>
    <div class="txs" id="T3c">
     Pablo okimatki ke in judiojtih omotlatlalvijkeh para kimiktiskeh ijkuak yas itech barko.
    </div>
    <div class="txs" id="T3d">
     Ijkuakó ye okijto okachi kuali yas oksemi ik Macedonia.
    </div>
    <span id="bookmarks3">
    </span>
    <a id="v4">
    </a>
    <div class="txs" id="T4a">
     <span class="v">
      4
     </span>
     <span class="vsp">
     </span>
     Oksekimeh toknivah oyajkeh ivan Pablo asta Asia.
    </div>
    <div class="txs" id="T4b">
     Oyá in Sópater de Berea,
    </div>
    <div class="txs" id="T4c">
     itelpoch in Pirro.
    </div>
    <div class="txs" id="T4d">
     Oyá in Aristarco ivan Segundo de Tesalónica.
    </div>
    <div class="txs" id="T4e">
     Oyá in Gayo de Derbe.
    </div>
    <div class="txs" id="T4f">
     Oyá in Timoteo.
    </div>
    <div class="txs" id="T4g">
     Iva noijki oyajkeh in Tíquico ivan Trófimo de región de Asia.
    </div>
    <span id="bookmarks4">
    </span>
    <a id="v5">
    </a>
    <div class="txs" id="T5">
     <span class="v">
      5
     </span>
     <span class="vsp">
     </span>
     Yejonmeh toknivah otlayakankeh iva otechchiatoh asta siudad de Troas.
    </div>
    <span id="bookmarks5">
    </span>
    <a id="v6">
    </a>
    <div class="txs" id="T6a">
     <span class="v">
      6
     </span>
     <span class="vsp">
     </span>
     Ijkuak otlanki in ilvitl ijkuak mokua in pan tlen amo kipia xokotixtli,
    </div>
    <div class="txs" id="T6b">
     tejvah otikiskeh de Filipos iva otiajkeh itech se barko.
    </div>
    <div class="txs" id="T6c">
     Makuili tonali satepa otikinmajsitoh ompa kan siudad de Troas,
    </div>
    <div class="txs" id="T6d">
     iva ompa otimokajkeh chikome tonali.
    </div>
    <span id="bookmarks6">
    </span>
   </div>
   <div class="s">
    <div id="s2">
     Pablo okiyoliti se telpochtli itoka Eutico
    </div>
   </div>
   <span id="bookmarks6">
   </span>
   <a id="v7">
   </a>
   <div class="p">
    <div class="txs" id="T7a">
     <span class="v">
      7
     </span>
     <span class="vsp">
     </span>
     In domingo otimololojkeh para tikuaskeh in tlakuali de toTeko.
    </div>
    <div class="txs" id="T7b">
     Pablo ope kintlapovia,
    </div>
    <div class="txs" id="T7c">
     iva komo yoyaskia para mostlatika,
    </div>
    <div class="txs" id="T7d">
     owejka okintlapovi asta tlajko yovak.
    </div>
    <span id="bookmarks7">
    </span>
    <a id="v8">
    </a>
    <div class="txs" id="T8a">
     <span class="v">
      8
     </span>
     <span class="vsp">
     </span>
     Tinochtin otikatkah itech se kuarto tlen okatka tlakpak,
    </div>
    <div class="txs" id="T8b">
     kan okatkah miekeh tlaviltih xotlatokeh.
    </div>
    <span id="bookmarks8">
    </span>
    <a id="v9">
    </a>
    <div class="txs" id="T9a">
     <span class="v">
      9
     </span>
     <span class="vsp">
     </span>
     Se telpochtli itoka Eutico oyetoka kan bentana.
    </div>
    <div class="txs" id="T9b">
     Iva komo Pablo owejka otlapojtoka,
    </div>
    <div class="txs" id="T9c">
     in telpochtli okitlanki in kochilistli,
    </div>
    <div class="txs" id="T9d">
     iva ovetziko desde ipan eyi piso.
    </div>
    <div class="txs" id="T9e">
     Iva ijkuak okajkuankeh,
    </div>
    <div class="txs" id="T9f">
     yoixpolivik.
    </div>
    <span id="bookmarks9">
    </span>
    <a id="v10">
    </a>
    <div class="txs" id="T10a">
     <span class="v">
      10
     </span>
     <span class="vsp">
     </span>
     Pablo otemotikiski,
    </div>
    <div class="txs" id="T10b">
     iva ipan omixiktekak in telpochtli iva okimonapalolti.
    </div>
    <div class="txs" id="T10c">
     Iva okijto:
    </div>
   </div>
   <div class="p">
    <div class="txs" id="T10d">
     —Amo ximomavtikah,
    </div>
    <div class="txs" id="T10e">
     yolitok.
    </div>
    <span id="bookmarks10">
    </span>
   </div>
   <span id="bookmarks10">
   </span>
   <a id="v11">
   </a>
   <div class="p">
    <div class="txs" id="T11a">
     <span class="v">
      11
     </span>
     <span class="vsp">
     </span>
     Satepa Pablo oksemi otlejkok tlakpak.
    </div>
    <div class="txs" id="T11b">
     Iva nochtin san sekka okikuajkeh in tlakuali de toTeko.
    </div>
    <div class="txs" id="T11c">
     Pablo ok okintlapovi asta otlaneski,
    </div>
    <div class="txs" id="T11d">
     iva satepa oyá.
    </div>
    <span id="bookmarks11">
    </span>
    <a id="v12">
    </a>
    <div class="txs" id="T12a">
     <span class="v">
      12
     </span>
     <span class="vsp">
     </span>
     In telpochtli okivikakeh para ikalijtik yolitok,
    </div>
    <div class="txs" id="T12b">
     iva yejón okinyolchika miek.
    </div>
    <span id="bookmarks12">
    </span>
   </div>
   <div class="s">
    <div id="s3">
     Pablo okiski de Troas iva oajsito asta Mileto
    </div>
   </div>
   <span id="bookmarks12">
   </span>
   <a id="v13">
   </a>
   <div class="p">
    <div class="txs" id="T13a">
     <span class="v">
      13
     </span>
     <span class="vsp">
     </span>
     Tejvah otitlayakankeh otiajkeh itech barko iva otajsitoh asta siudad de Asón para ompa tiknotikisah in Pablo ijkó kemi otimokajkeh,
    </div>
    <div class="txs" id="T13b">
     porke ye okijto yas nejnentias asta ompa.
    </div>
    <span id="bookmarks13">
    </span>
    <a id="v14">
    </a>
    <div class="txs" id="T14a">
     <span class="v">
      14
     </span>
     <span class="vsp">
     </span>
     Ijkuak otimonamikeh ivan Pablo ompa Asón,
    </div>
    <div class="txs" id="T14b">
     otlejkok tovah itech barko iva otiajkeh asta kan siudad de Mitilene.
    </div>
    <span id="bookmarks14">
    </span>
    <a id="v15">
    </a>
    <div class="txs" id="T15a">
     <span class="v">
      15
     </span>
     <span class="vsp">
     </span>
     De ompa,
    </div>
    <div class="txs" id="T15b">
     otiajkeh itech barko iva omostlatik otajsikeh iyakapan tlali de Quío tlen yavalitok de atl tlen wei.
    </div>
    <div class="txs" id="T15c">
     Ipan oksé tonali otajsitoh kan tlali de Samos tlen yavalitok de atl tlen wei.
    </div>
    <div class="txs" id="T15d">
     Otiajkeh oksé tonali itech barko iva otajsitoh asta Mileto.
    </div>
    <span id="bookmarks15">
    </span>
    <a id="v16">
    </a>
    <div class="txs" id="T16a">
     <span class="v">
      16
     </span>
     <span class="vsp">
     </span>
     Pablo okijto amo panos ik Éfeso para amo wejkavas itech región de Asia.
    </div>
    <div class="txs" id="T16b">
     Pablo okinekia san nima ajsiti Jerusalén tla velis,
    </div>
    <div class="txs" id="T16c">
     para ompa yetos itech ilvitl de Pentecostés.
    </div>
    <span id="bookmarks16">
    </span>
   </div>
   <div class="s">
    <div id="s4">
     Pablo omomaka ivan tlayakankeh tlaneltokakeh de Éfeso
    </div>
   </div>
   <span id="bookmarks16">
   </span>
   <a id="v17">
   </a>
   <div class="p">
    <div class="txs" id="T17a">
     <span class="v">
      17
     </span>
     <span class="vsp">
     </span>
     Ijkuak Pablo yokatka kan siudad de Mileto,
    </div>
    <div class="txs" id="T17b">
     otlanavati ma kinnotzakah in tlayakankeh tlaneltokakeh de Éfeso.
    </div>
    <span id="bookmarks17">
    </span>
    <a id="v18">
    </a>
    <div class="txs" id="T18a">
     <span class="v">
      18
     </span>
     <span class="vsp">
     </span>
     Iva ijkuak ovalajkeh,
    </div>
    <div class="txs" id="T18b">
     Pablo okinmilvi:
    </div>
   </div>
   <div class="p">
    <div class="txs" id="T18c">
     —Imejvah kuali inkimatih kenik oninemia ijkuak onikatka inmovah,
    </div>
    <div class="txs" id="T18d">
     desde yikinika tonali ijkuak onajsiko nika itech región de Asia.
    </div>
    <span id="bookmarks18">
    </span>
    <a id="v19">
    </a>
    <div class="txs" id="T19a">
     <span class="v">
      19
     </span>
     <span class="vsp">
     </span>
     Nochipa oniktekipano noTeko ika yolyamanilistli.
    </div>
    <div class="txs" id="T19b">
     Miek welta onichokak.
    </div>
    <div class="txs" id="T19c">
     Iva onitlajyovi miek por tlen onechtoktijkeh in judiojtih.
    </div>
    <span id="bookmarks19">
    </span>
    <a id="v20">
    </a>
    <div class="txs" id="T20a">
     <span class="v">
      20
     </span>
     <span class="vsp">
     </span>
     Pero amo keman onika de nimechilvis nochi tlen kuali para imejvah,
    </div>
    <div class="txs" id="T20b">
     nochipa onimechmachti teixpa iva kan inmokalijtik.
    </div>
    <span id="bookmarks20">
    </span>
    <a id="v21">
    </a>
    <div class="txs" id="T21a">
     <span class="v">
      21
     </span>
     <span class="vsp">
     </span>
     In judiojtih iva tlen amo judiojtih onikinmilvi ma moyolkuapakah inavak toYejwatzi,
    </div>
    <div class="txs" id="T21b">
     iva ma kineltokakah in toTeko Jesucristo.
    </div>
    <span id="bookmarks21">
    </span>
    <a id="v22">
    </a>
    <div class="txs" id="T22a">
     <span class="v">
      22
     </span>
     <span class="vsp">
     </span>
     Iva axka niav Jerusalén,
    </div>
    <div class="txs" id="T22b">
     in Tioijyotzintli nechnavatia ma nivia,
    </div>
    <div class="txs" id="T22c">
     iva amo nikmati tlán nechpanos ompa.
    </div>
    <span id="bookmarks22">
    </span>
    <a id="v23">
    </a>
    <div class="txs" id="T23">
     <span class="v">
      23
     </span>
     <span class="vsp">
     </span>
     San yen nikmati ke itech kada siudad kanik nipanotivitz in Tioijyotzintli nechilvijtivitz ke nechtzakuaskeh telpiloya iva nechpanos miek tlajyovilistli.
    </div>
    <span id="bookmarks23">
    </span>
    <a id="v24">
    </a>
    <div class="txs" id="T24a">
     <span class="v">
      24
     </span>
     <span class="vsp">
     </span>
     Pero nonemilis amo nechtekipachova.
    </div>
    <div class="txs" id="T24b">
     Tlen nechtekipachova yen niktlamis notekiv tlen toTeko Jesús onechnavati ma nikchiva,
    </div>
    <div class="txs" id="T24c">
     kijtosneki niktematiltis in yankuik kuali tlajtoli de iiknomachilis in toYejwatzi.
    </div>
    <span id="bookmarks24">
    </span>
   </div>
   <span id="bookmarks24">
   </span>
   <a id="v25">
   </a>
   <div class="p">
    <div class="txs" id="T25a">
     <span class="v">
      25
     </span>
     <span class="vsp">
     </span>
     ’Iva axka kuali nikmati,
    </div>
    <div class="txs" id="T25b">
     ke nion se de imejvah,
    </div>
    <div class="txs" id="T25c">
     tlen onimechtlapovi de kenik in Dios tlanavatia,
    </div>
    <div class="txs" id="T25d">
     ayakmo kema innechitaskeh.
    </div>
    <span id="bookmarks25">
    </span>
    <a id="v26">
    </a>
    <div class="txs" id="T26">
     <span class="v">
      26
     </span>
     <span class="vsp">
     </span>
     Iva nikneki nimechilvis ke ayakmo notlajtlakol tla íkka de imejvah amo momakixtis.
    </div>
    <span id="bookmarks26">
    </span>
    <a id="v27">
    </a>
    <div class="txs" id="T27">
     <span class="v">
      27
     </span>
     <span class="vsp">
     </span>
     Porke ne amo keman onikka de onimechilvi nochi tlen toYejwatzi okinekia xikmatikah.
    </div>
    <span id="bookmarks27">
    </span>
    <a id="v28">
    </a>
    <div class="txs" id="T28a">
     <span class="v">
      28
     </span>
     <span class="vsp">
     </span>
     Axka,
    </div>
    <div class="txs" id="T28b">
     xikpiakah kuidado imejvah mismo iva xikinkuidarokah iichkavah in toTeko,
    </div>
    <div class="txs" id="T28c">
     tlen Ye okinko ika iesso,
    </div>
    <div class="txs" id="T28d">
     iva in Tioijyotzintli omechtlali kemi intlajpixkeh.
    </div>
    <span id="bookmarks28">
    </span>
    <a id="v29">
    </a>
    <div class="txs" id="T29a">
     <span class="v">
      29
     </span>
     <span class="vsp">
     </span>
     Ne nikmati ke ijkuak ne nias,
    </div>
    <div class="txs" id="T29b">
     vitzeh oksekimeh tlen kalakiskeh inmotzala iva kinekiskeh kintlamiskeh in tlaneltokakeh kemi oyeskia koyomeh tlen kinkuah ichkameh.
    </div>
    <span id="bookmarks29">
    </span>
    <a id="v30">
    </a>
    <div class="txs" id="T30a">
     <span class="v">
      30
     </span>
     <span class="vsp">
     </span>
     Iva monextiskeh sekimeh de imejvah tlen tlakajkayavaskeh,
    </div>
    <div class="txs" id="T30b">
     tlamachtiskeh tlen amo neli para ke in tlaneltokakeh ma kintokakah.
    </div>
    <span id="bookmarks30">
    </span>
    <a id="v31">
    </a>
    <div class="txs" id="T31a">
     <span class="v">
      31
     </span>
     <span class="vsp">
     </span>
     Por eso,
    </div>
    <div class="txs" id="T31b">
     xikpiakah kuidado.
    </div>
    <div class="txs" id="T31c">
     Xikilnamikikah ke por eyi xivitl,
    </div>
    <div class="txs" id="T31d">
     ika tonali ika yovali,
    </div>
    <div class="txs" id="T31e">
     amo keman onika de onimechtlajtlapovi kada se de imejvah ika miek noixayo.
    </div>
    <span id="bookmarks31">
    </span>
   </div>
   <span id="bookmarks31">
   </span>
   <a id="v32">
   </a>
   <div class="p">
    <div class="txs" id="T32a">
     <span class="v">
      32
     </span>
     <span class="vsp">
     </span>
     ’Axka,
    </div>
    <div class="txs" id="T32b">
     noknivah,
    </div>
    <div class="txs" id="T32c">
     nimechtlalia ipan imatzin toYejwatzi iva itech itlajtol de iknomachilistli,
    </div>
    <div class="txs" id="T32d">
     tlen kipia velitilistli para imechiskaltis itech inmotlaneltokalis,
    </div>
    <div class="txs" id="T32e">
     iva imechmakas in erensia san sekka invan nochtin tlen iaxkavah.
    </div>
    <span id="bookmarks32">
    </span>
    <a id="v33">
    </a>
    <div class="txs" id="T33">
     <span class="v">
      33
     </span>
     <span class="vsp">
     </span>
     Ne amo onikixneki íkka itomi o noso íkka itzotzol.
    </div>
    <span id="bookmarks33">
    </span>
    <a id="v34">
    </a>
    <div class="txs" id="T34">
     <span class="v">
      34
     </span>
     <span class="vsp">
     </span>
     Imejvah kuali inkimatih ke ne onitekipano ika nomavah para onikpixki tlen omonekia para ne iva para tlen nova onemiah.
    </div>
    <span id="bookmarks34">
    </span>
    <a id="v35">
    </a>
    <div class="txs" id="T35a">
     <span class="v">
      35
     </span>
     <span class="vsp">
     </span>
     Nochipa onimechmachti nik moneki se tekipanos para velis se kinpalevis tlen amitla kipiah.
    </div>
    <div class="txs" id="T35b">
     Ma tikilnamikikah tlen okijto in toTeko Jesús:
    </div>
    <div class="txs" id="T35c">
     “Ma paki okachi tlen itla kitemaka ke tlen itla kiselia.”
    </div>
    <span id="bookmarks35">
    </span>
   </div>
   <span id="bookmarks35">
   </span>
   <a id="v36">
   </a>
   <div class="p">
    <div class="txs" id="T36a">
     <span class="v">
      36
     </span>
     <span class="vsp">
     </span>
     Satepa de otlanki otlapo,
    </div>
    <div class="txs" id="T36b">
     Pablo omotlankuaketzki iva omodiostzajtzili ivan nochtin toknivah.
    </div>
    <span id="bookmarks36">
    </span>
    <a id="v37">
    </a>
    <div class="txs" id="T37a">
     <span class="v">
      37
     </span>
     <span class="vsp">
     </span>
     Nochtin sa tlawel ochokakeh,
    </div>
    <div class="txs" id="T37b">
     okimonanapaloltijkeh iva okixpipitzojkeh.
    </div>
    <span id="bookmarks37">
    </span>
    <a id="v38">
    </a>
    <div class="txs" id="T38a">
     <span class="v">
      38
     </span>
     <span class="vsp">
     </span>
     Sa tlawel omoyolkokojkeh porke okinmilvi ke ayakmo kema kittaskeh.
    </div>
    <div class="txs" id="T38b">
     Satepa okikajkavatoh asta kan barko.
    </div>
    <span id="bookmarks38">
    </span>
   </div>
   <div class="footer">
    <div class="footer-line">
     <span class="footer">
      <b>
       Texto:
      </b>
      © 2017,
      <a class="web-link" href="http://www.wycliffe.org">
       Wycliffe Bible Translators, Inc.
      </a>
     </span>
    </div>
    <div class="footer-line">
     <span class="footer">
      <b>
       Audio:
      </b>
      ℗ 2016,
      <a class="web-link" href="https://live.bible.is/bible/NSUWBT/MAT/1">
       Hosanna, Bible.is
      </a>
     </span>
    </div>
    <div class="footer-line">
     <span class="footer">
      — Visite
      <a class="web-link" href="https://scriptureearth.org/00e-Escrituras_Indice.php?sortby=lang&amp;name=nsu&amp;ISO_ROD_index=124">
       www.ScriptureEarth.org
      </a>
      para más materiales en náhuatl de la Sierra Negra.
     </span>
    </div>
   </div>
  </div>
  <div id="toolbar-bottom">
   <div class="audio-player">
    <audio controls="" id="audio">
     <source id="audio1" src="https://cloud.faithcomesbyhearing.com/mp3audiobibles2/NSUWBTN2DA/B05___20_Hechos______NSUWBTN2DA.mp3"/>
    </audio>
   </div>
  </div>
  <script src="./pwa-main.js" type="text/javascript">
  </script>
  <script>
   var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
  </script>
 </body>
</html>
