<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="nhi" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>In Yancuic Tlahtolsintilil FILEMON 1</title>
</head>
<body dir='ltr'>
<ul class='tnav'>
<li><a href='index.xhtml'>FILEMON</a></li>
</ul>
<div class='main' id='PM0_0'>

<div class='mt2'>Niamatlahcuilol in teotlatitlantli Pablo tlen oquihcuiluilih in </div>
<div class='mt'>Filemón  </div>
<div class='psalmlabel' id='PM1_0'> 1</div>
<div class='s'>Pablo ictlahpaloua in Filemón </div>
<div class='p'>

<span class="verse" id="PM1_1">1&#160;</span>Neh Pablo intzacutoc nic intlanonotza de Cristo Jesús. Nin amatl neh uan in tocniu tlaniltocani Timoteo itmitzonihcuiluiliah touatzin, totlasohicniu Filemón naquin sansican itsepantiquitih. </div>
<div class='m'>
<span class="verse" id="PM1_2">2&#160;</span>Noiuqui ittlahcuiluiliah in tocnitzin tlaniltocani Apia uan Arquipo naquin touan quixnamiquih in amocuali, uan nochtin in tlaniltocanih tlen monichicouah mochantzin: </div>
<div class='m'>
<span class="verse" id="PM1_3">3&#160;</span>In toTahtzin Dios uan toTecotzin Jesucristo manamechonpialican tetlasohitalistli, uan ninseuilitzin mai namouantzin. </div>
<div class='s'>Nitetlasohtlalis uan nitlaniltoquilis in Filemón </div>
<div class='p'>
<span class="verse" id="PM1_4">4&#160;</span>Nochipa ihcuac inmonochilia Dios uan inmitzonilnamiqui, inmotlasohcamati inauactzinco mopampa, </div>
<div class='m'>
<span class="verse" id="PM1_5">5&#160;</span>pues onechiluihqueh quen simi tontlaniltoca uan itconpia tetlasohtlalis inauac in toTecotzin Jesús, uan sannoiuqui innauac nochi niaxcatzitzin Yehuatzin. </div>
<div class='m'>
<span class="verse" id="PM1_6">6&#160;</span>Intlatlautia Dios in tlaniltoquilis tlen itsepanpiah macpia mic cuali itlatiyo motichtzin, uan ohcon macnexti nochi tlen cuali secpia ihcuac sepoui sanse iuantzin Cristo Jesús. </div>
<div class='m'>
<span class="verse" id="PM1_7">7&#160;</span>Nocnitzin, tlailiuis inpaqui uan inyolsehseui nic ica motetlasohtlalitzin yotquimonyolchicau miqueh iaxcatzitzin Yehuatzin. </div>
<div class='s'>Pablo ictlahtouia in Onésimo </div>
<div class='p'>
<span class="verse" id="PM1_8">8&#160;</span>Ica nochi non, inmoyolchicaua mouantzin, uan masqui ica nitoocaatzin Cristo neh onuilisquia inmitzontlatiquitis tlen moniqui itconchiuas, </div>
<div class='m'>
<span class="verse" id="PM1_9">9&#160;</span>amo inchiua ohcon, yehyeh inmitzontlatlautia ica tetlasohtlalis, neh Pablo naquin ya intetahtzin uan axan intzacutoc nic intlanonotza de Cristo. </div>
<div class='m'>
<span class="verse" id="PM1_10">10&#160;</span>Inmotlatlautia monauac ipampa in Onésimo, naquin omochiuaco quemeh noconeu nic ica neh otlaniltocac nican campa intzacutoc. </div>
<div class='p'>
<span class="verse" id="PM1_11">11&#160;</span>Onésimo oyah se esclavo amo yec tiquitini monauac, masqui ohcon, axan yomochiu se cuali tiquitini nonauac, uan ohcon isqui monauac.<a href='#FN1' epub:type='noteref' class='noteref'>*</a> </div>
<div class='m'>
<span class="verse" id="PM1_12">12&#160;</span>In Onésimo incuipa monauactzinco, iuan yeh yaui noyolo. </div>
<div class='m'>
<span class="verse" id="PM1_13">13&#160;</span>Neh onniquisquia mai nican nouan, uan manechmatlani mopampa nican campa intzacutoc nic intematiltia in tlahtol tlen cualica temaquixtilistli. </div>
<div class='m'>
<span class="verse" id="PM1_14">14&#160;</span>Masqui ohcon, amitlah onicnic inchiuas tla amo inmitzonixyehyecoltis achtoh, para ohcon tlen neh inmitzontlatlautia amo ixconchiua nic neh inmitzoniluia, tlamo yeh maualeua itich moyolo. </div>
<div class='m'>
<span class="verse" id="PM1_15">15&#160;</span>Inyoluia xa Onésimo omihcuanih monauac non quesqui tonal, para satepan mouan mai ica in sintitl nochipa. </div>
<div class='m'>
<span class="verse" id="PM1_16">16&#160;</span>Acmo quemeh se moesclavo, tlamo yeh itlah ocachi cuali uan amo se esclavo, yehyeh quemeh se mocniu tlasohtli. Neh intlasohtla tlailiuis, uan touatzin tlamilauca ocachi itcontlasohtlas, amo san quemeh se tlalticpactlacatl, tlamo quemeh se mocnitzin inauactzinco in toTecotzin. </div>
<div class='p'>
<span class="verse" id="PM1_17">17&#160;</span>Ica non, tla itnechonmati quemeh ittiquitcaicnimeh, inmitzontlatlautia ixconsili quemeh oisquia yen neh. </div>
<div class='m'>
<span class="verse" id="PM1_18">18&#160;</span>Uan tlanah itlah amo cuali omitzonchiuilih, noso itlah mitzonuiquilia, ixnechonmemelti neh. </div>
<div class='m'>
<span class="verse" id="PM1_19">19&#160;</span>Neh in Pablo inquihcuiloua ica neh noma: Neh inmitzontlaxtlauilis. Masqui tla onniquisquia uilis inmitzonilnamictis touatzin itnechonuiquilia moyolilis. </div>
<div class='m'>
<span class="verse" id="PM1_20">20&#160;</span>Inmitzontlatlautia, nocnitzin, uan inmoyolchicaua nic itpouih iuan in toTecotzin, itconchiuas tlen inmitzontlatlautia: ixnechonyolohsehseui inauactzinco Cristo. </div>
<div class='p'>
<span class="verse" id="PM1_21">21&#160;</span>Inmitzontlahcuiluilia uan inmoyolchicaua nic tontlatlacamatis, uan inmati nic itconchiuas ocachi uan amo tlen neh inmitzoniluia. </div>
<div class='m'>
<span class="verse" id="PM1_22">22&#160;</span>Noiuqui ixnechonpialihto canih nahsis, pues inchia Yehuatzin manamechontlaocoli in paquilis nannechonpiasqueh ocsipa namouantzin nic namonmotlatlautihtoqueh inauactzinco nopampa. </div>
<div class='s'>Pablo monauatia inauac in Filemón </div>
<div class='p'>
<span class="verse" id="PM1_23">23&#160;</span>Mitzontlahpaloua Epafras, naquin nouan tzacutoc nic ittlanonotzah de Cristo Jesús. </div>
<div class='m'>
<span class="verse" id="PM1_24">24&#160;</span>Noiuqui mitzontlahpalouah in Marcos, Aristarco, Demas uan Lucas, yehuan uan neh sansican itsepantiquitih ittematiltiah in tlahtol tlen cualica temaquixtilistli. </div>
<div class='p'>
<span class="verse" id="PM1_25">25&#160;</span>Nitetlasohitalitzin in toTecotzin Jesucristo mai namouantzin. [Amén.]</div><div class="footnote">
<hr />
<aside epub:type='footnote' id="FN1"><p class="f"><a class="notebackref" href="#PM1_11"><span class="notemark">*</span> 1:11</a>
 <span class="ft">Onésimo ictosniqui “cuali tiquitini”.</span></p></aside>

<hr />
</div>
</div></body></html>
