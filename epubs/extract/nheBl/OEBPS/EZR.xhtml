<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="nhe" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>Itlajtol toteco: Santa Biblia ESDRAS 1</title>
</head>
<body dir='ltr'>
<ul class='tnav'>
<li><a href='index.xhtml'>ESDRAS</a></li>
</ul><ul class='tnav'><li><a href='EZR.xhtml#ER1_0'>1</a></li>
<li><a href='EZR.xhtml#ER2_0'>2</a></li>
<li><a href='EZR.xhtml#ER3_0'>3</a></li>
<li><a href='EZR.xhtml#ER4_0'>4</a></li>
<li><a href='EZR.xhtml#ER5_0'>5</a></li>
<li><a href='EZR.xhtml#ER6_0'>6</a></li>
<li><a href='EZR.xhtml#ER7_0'>7</a></li>
<li><a href='EZR.xhtml#ER8_0'>8</a></li>
<li><a href='EZR.xhtml#ER9_0'>9</a></li>
<li><a href='EZR.xhtml#ER10_0'>10</a></li>
</ul>

<div class='main' id='ER0_0'>

<div class='mt'>Esdras  </div>
<div class='psalmlabel' id='ER1_0'> 1</div>
<div class='s'>Nopa tlanahuatili tlen Tlanahuatijquetl Ciro quiijcuilo </div>
<div class='p'>

<span class="verse" id="ER1_1">1&#160;</span>Ipan nopa xihuitl quema Tlanahuatijquetl Ciro san pejtoya tlanahuatía ipan tlali Persia, TOTECO quiyoltilana ma quititlani ni tlanahuatili campa hueli ipan nochi altepetini ipan nochi tlaltini ipan itlanahuatilis. TOTECO quichijqui ni para ma quitlamilti nopa tlajtoli tlen teyolmelajtoya achtohuiya ica itiocamanalojca Jeremías para teipa panos. 
<span class="verse" id="ER1_2">2&#160;</span>Huan nica eltoc tlen Ciro quiijto ipan nopa tlajcuiloli: </div>
<div class='q'>“Na niTlanahuatijquetl Ciro ipan tlali Persia, nimechilhuía para TOTECO Dios tlen quichijqui elhuicactli nechmactilijtoc nomaco nochi tlaltini ipan tlaltepactli para ma niquinnahuati. Huan ama nechtequimacatoc sampa ma nijchihuili itiopa ipan altepetl Jerusalén ipan tlali Judá. </div>
<div class='q'>
<span class="verse" id="ER1_3">3&#160;</span>“Ma Toteco Dios inmechtiochihua nochi inisraelitame tlen campa hueli initztoque ipan tlaltini tlen noaxcahua ipan notlanahuatilis. Nimechyolmelahua para nochi imojuanti tlen inquinequij hueli inmocuepase altepetl Jerusalén para inquichihuatij itiopa imoTECO Dios inisraelitame, yajaya tlen iaxca Jerusalén. 
<span class="verse" id="ER1_4">4&#160;</span>Huan nochi intlacame tlen inmopantíaj nechca israelitame tlen yase para quichihuase nopa tiopamitl, monequi xiquinpalehuica. Xiquinmacaca oro, plata, huacaxme huan tlamantzitzi tlen patiyo. Huan nojquiya monequi xiquinmacaca tomi queja tlen ipan imoyolo quisa para quitequihuise ica tlen monequis ipan itiopa Toteco Dios ipan altepetl Jerusalén.” </div>
<div class='m'>Queja nopa quiijto nopa tlajcuiloli. </div>
<div class='s'>Nopa israelitame mocuepque ipan Jerusalén </div>
<div class='p'>
<span class="verse" id="ER1_5">5&#160;</span>Huan Toteco Dios quinyoltilana ma yaca miyac tlayacanca israelita tatame tlen hualajque ipan nopa huejhueyi familias Judá huan Benjamín. Huan nojquiya yajque miyac totajtzitzi huan levitame. Huajca nochi tlen TOTECO quinyoltilana ma quichijchihuatij sampa itiopa ipan altepetl Jerusalén, mocualtlalijque para yase. 
<span class="verse" id="ER1_6">6&#160;</span>Huan nochi inincalnechcahua quinpalehuijque ica miyac tlamantli tlen oro, plata, huacaxme huan ica tlamantzitzi tlen patiyo. Nojquiya iyoca quinmacaque tomi queja tlen ininyolo quisqui para temacase para itiopa TOTECO. 
<span class="verse" id="ER1_7">7&#160;</span>Quipixqui miyac xihuitl nopa Tlanahuatijquetl Nabucodonosor quiichtequilijtoya miyac tlamantli itiopa TOTECO ipan Jerusalén huan quihualicac altepetl Babilonia huan quicalaquijtoya ipan inintiopahua iteteyohua. 
<span class="verse" id="ER1_8">8&#160;</span>Huan ama Tlanahuatijquetl Ciro tlen tlanahuatía ipatlaca ipan tlali Persia quiquixti nochi nopa tlamantli tlen pajpatiyo. Huan quinahuati Mitrídates tlen quimocuitlahui itomi ipan itlanahuatilis para ma quipohua nopa tlamantli huan ma quimactili Sesbasar tlen quitequimacac ma quinyacana tlacame tlen sampa mocuepque ipan tlali Judá. </div>
<div class='p'>
<span class="verse" id="ER1_9-10">9-10&#160;</span>Huan ya ni tlen quimacac para ma quihuica: </div>
<div class='q'>tasas tlen oro, 30 </div>
<div class='q'>platos tlen plata, 1,000 </div>
<div class='q'>popochcomitl, 29 </div>
<div class='q'>platos tlen oro, 30 </div>
<div class='q'>tazas tlen plata, 410 </div>
<div class='q'>sequinoc tlamantli, 1,000 </div>
<div class='m'>
<span class="verse" id="ER1_11">11&#160;</span>Ica nochi elqui 5,400 tlamantli tlen oro huan plata tlen quimacaque Sesbasar para ma quihuica altepetl Jerusalén.  </div>
<div class='psalmlabel' id='ER2_0'> 2</div>
<div class='s'>Nopa israelitame tlen mocuepque ipan Jerusalén </div>
<div class='p'>
<span class="verse" id="ER2_1">1&#160;</span>Nica eltoc inintoca nopa israelitame tlen quistejque tlali Babilonia huan sampa yajque altepetl Jerusalén huan campa hueli ipan tlali Judá campa ejque ininhuejcapan tatahua. Tlanahuatijquetl Nabucodonosor huejcajquiya quinhuicatoya ininhuejcapan tatahua ilpitoque hasta Babilonia para tlatequipanose. Nojquiya nica eltoc quesqui tlacame mocuepque tlen hualajque ipan sesen ininhuejcapan tata tlen quipehualti sesen familia. 
<span class="verse" id="ER2_2-20">2-20&#160;</span>Nopa tlayacanca tlacame tlen mocuepque ica Zorobabel elque: Jesúa, Nehemías, Seraías, Reelaías, Mardoqueo, Bilsán, Mispar, Bigvai, Rehum huan Baana. Huan nica techilhuía quesqui sequinoc israelita tlacame yajque ihuaya Zorobabel huan ajqueya ininhueyi tata. Yajque tlacame tlen itztoyaj iteipa ixhuihua ni hueyi tatame huan nica techilhuía quesqui ininteipa ixhuihua yajque: </div>
<div class='b'> &#160; </div>
<div class='q'>Hueyi tata, Quesqui </div>
<div class='q'>Paros, 2,172 </div>
<div class='q'>Sefatías, 372 </div>
<div class='q'>Ara, 775 </div>
<div class='q'>Pahat Moab tlen Jesúa huan Joab, 2,812 </div>
<div class='q'>Elam, 1,254 </div>
<div class='q'>Zatu, 945 </div>
<div class='q'>Zacai, 760 </div>
<div class='q'>Bani, 642 </div>
<div class='q'>Bebai, 623 </div>
<div class='q'>Azgad, 1,222 </div>
<div class='q'>Adonicam, 666 </div>
<div class='q'>Bigvai, 2,056 </div>
<div class='q'>Adín, 454 </div>
<div class='q'>Ater iixhui Ezequías, 98 </div>
<div class='q'>Bezai, 323 </div>
<div class='q'>Jora, 112 </div>
<div class='q'>Hasum, 223 </div>
<div class='q'>Gibar, 95 </div>
<div class='b'> &#160; </div>
<div class='p'>
<span class="verse" id="ER2_21-35">21-35&#160;</span>Nojquiya yajque ihuaya Zorobabel tlacame tlen ni altepetini, huan nica techilhuía quesqui yajque tlen sese altepetl: </div>
<div class='b'> &#160; </div>
<div class='q'>Altepetl, Quesqui </div>
<div class='q'>Belén, 123 </div>
<div class='q'>Netofa, 56 </div>
<div class='q'>Anatot, 128 </div>
<div class='q'>Bet Azmavet, 42 </div>
<div class='q'>Quiriat Jearim, Cafira huan Beerot, 743 </div>
<div class='q'>Ramá huan Geba, 621 </div>
<div class='q'>Micmas, 122 </div>
<div class='q'>Betel huan Hai, 223 </div>
<div class='q'>Nebo, 52 </div>
<div class='q'>iteipa ixhuihua Magbis, 156 </div>
<div class='q'>Elam, 1,254 </div>
<div class='q'>Harim, 320 </div>
<div class='q'>Lod, Hadid, Ono, 725 </div>
<div class='q'>Jericó, 345 </div>
<div class='q'>Senaa, 3,630 </div>
<div class='s'>Totajtzitzi tlen mocuepque </div>
<div class='p'>
<span class="verse" id="ER2_36-39">36-39&#160;</span>Nopa israelita totajtzitzi tlen mocuepqui elque iniixhuihua ni familias huan nica techilhuía quesqui yajque: </div>
<div class='b'> &#160; </div>
<div class='q'>Familia, Quesqui </div>
<div class='q'>Jedaías huan icone Jesúa, 973 </div>
<div class='q'>Imer, 1,052 </div>
<div class='q'>Pasur, 1,247 </div>
<div class='q'>Harim, 1,017 </div>
<div class='s'>Levitame tlen ax totajtzitzi tlen mocuepque </div>
<div class='p'>
<span class="verse" id="ER2_40">40&#160;</span>Nopa levitame tlen ax totajtzitzi tlen mocuepque elque 74 tlen nopa familias Jesúa huan Cadmiel tlen elque iixhuihua Hodavías. </div>
<div class='p'>
<span class="verse" id="ER2_41">41&#160;</span>Mocuepque 128 huicani tlen nopa familia Asaf. </div>
<div class='p'>
<span class="verse" id="ER2_42">42&#160;</span>Mocuepque 139 tlamocuitlahuiani ipan ipuertajyo tiopamitl tlen familias: Salum, Ater, Talmón, Acub, Hatita huan Sobai. </div>
<div class='p'>
<span class="verse" id="ER2_43">43&#160;</span>Huan ni tequipanohuani tlen tequitque tiopan calijtic quipixque iniixhuihua tlen mocuepque tlen nopa tlaltini campa quinhuicatoyaj: </div>
<div class='q'>Ziha, Hasufa, Tabaot, </div>
<div class='q'>
<span class="verse" id="ER2_44">44&#160;</span>Queros, Siaha, Padón, </div>
<div class='q'>
<span class="verse" id="ER2_45">45&#160;</span>Lebana, Hagaba, Acub, </div>
<div class='q'>
<span class="verse" id="ER2_46">46&#160;</span>Hagab, Salmai, Hanán, </div>
<div class='q'>
<span class="verse" id="ER2_47">47&#160;</span>Gidel, Gahar, Reaía, </div>
<div class='q'>
<span class="verse" id="ER2_48">48&#160;</span>Rezín, Necoda, Gazam, </div>
<div class='q'>
<span class="verse" id="ER2_49">49&#160;</span>Uza, Paseah, Besai, </div>
<div class='q'>
<span class="verse" id="ER2_50">50&#160;</span>Asena, Meunim, Nefusím, </div>
<div class='q'>
<span class="verse" id="ER2_51">51&#160;</span>Bacbuc, Hacufa, Harhur, </div>
<div class='q'>
<span class="verse" id="ER2_52">52&#160;</span>Bazlut, Mehída, Harsa, </div>
<div class='q'>
<span class="verse" id="ER2_53">53&#160;</span>Barcos, Sísara, Tema, </div>
<div class='q'>
<span class="verse" id="ER2_54">54&#160;</span>Nezía huan Hatifa. </div>
<div class='p'>
<span class="verse" id="ER2_55">55&#160;</span>Huan ni tlacame tlen huejcajquiya eliyayaj itlatequipanojcahua Salomón quinpixque ininteipa ixhuihua tlen mocuepque tlen nopa tlaltini campa quinhuicatoyaj: </div>
<div class='q'>Sotai, Soferet, Peruda, </div>
<div class='q'>
<span class="verse" id="ER2_56">56&#160;</span>Jaala, Darcón, Gidel, </div>
<div class='q'>
<span class="verse" id="ER2_57">57&#160;</span>Sefatías, Hatil, Poqueret Hazebaim huan Ami. </div>
<div class='q'>
<span class="verse" id="ER2_58">58&#160;</span>Huajca san sejco nochi tequipanohuani ipan tiopamitl huan nochi tlen itztoyaj ininteipa ixhuihua itlatequipanojcahua Salomón mochijque 392. </div>
<div class='p'>
<span class="verse" id="ER2_59">59&#160;</span>Sequinoc tlacame nojquiya mocuepque Jerusalén tlen quisque ipan tlali Persia tlen altepetini Tel Mela, Tel Harsa, Querub, Addán huan Imer. Pero ax huelque quinextíaj intla nelía israelitame pampa ax quipantijque inintoca, niyon inintoca inintatahua ipan nopa lista campa eltoya nochi israelitame tlen quinhuicaque Babilonia achtohuiya. 
<span class="verse" id="ER2_60">60&#160;</span>Elque 652 ni tlacame tlen elque iteipa ixhuihua Delaía, Tobías huan Necoda. </div>
<div class='p'>
<span class="verse" id="ER2_61">61&#160;</span>Huan nojquiya ipan ininteipa ixhuihua nopa totajtzitzi itztoyaj sequin tlen ax quipantijque inintoca. Itztoyaj ininteipa ixhuihua Habaía, Cos huan Barzilai. Barzilai quiseli nopa itoca pampa mosihuajti ihuaya iichpoca se tlacatl tlen itoca Barzilai tlen ejqui tlali Galaad huan quiseli itoca ifamilia isihua. 
<span class="verse" id="ER2_62">62&#160;</span>Huan nojquiya ax quipantijque inintoca ipan amatlapohuali huan huajca nochi quinitaque para ax tlapajpacme iixpa TOTECO para tequipanose queja totajtzitzi. 
<span class="verse" id="ER2_63">63&#160;</span>Huan nopa tlanahuatijquetl quinilhui para ma amo quicuaca inintlacualis totajtzitzi hasta se totajtzi quitlajtlanisquía TOTECO ica nopa piltetzitzi tlen itoca Urim huan Tumim, nopa dados tlatzejtzeloltic tlen TOTECO, para quimatis intla nelía eliyayaj totajtzitzi o axtle. </div>
<div class='p'>
<span class="verse" id="ER2_64">64&#160;</span>Quema mosentilijque san sejco para ma mocuepaca eliyayaj 42,360 tlacame, 
<span class="verse" id="ER2_65">65&#160;</span>huan iyoca 7,337 inintlatequipanojcahua, sihuame huan tlacame. Huan nojquiya itztoyaj 200 huicani, sihuame huan tlacame. 
<span class="verse" id="ER2_66">66&#160;</span>Huan quinpixque 736 cahuayojme, huan 245 mulas, 
<span class="verse" id="ER2_67">67&#160;</span>huan 435 camellos huan 6,720 burrojme. </div>
<div class='p'>
<span class="verse" id="ER2_68">68&#160;</span>Huan quema ajsicoj ipan altepetl Jerusalén campa eltoya itiopa TOTECO, sequin nopa tlayacanca tatame temacaque tomi queja ipan ininyolo quisqui para tlapalehuise para quicualtlalise nopa tiopamitl. 
<span class="verse" id="ER2_69">69&#160;</span>Sese inijuanti temacaque tlen huelque huan queja quipixque paquilistli temacase. Huan quisentilijque 61,000 oro tomi, 3,000 kilos tlen plata huan 100 ininyoyo totajtzitzi. </div>
<div class='p'>
<span class="verse" id="ER2_70">70&#160;</span>Huan nochi inijuanti tlen eliyayaj totajtzitzi o levitame mocajque ipan altepetl Jerusalén huan nopano mochantijque. Pero nopa huicani huan tlen quimocuitlahuise tiopamitl ipuertajyo, huan tlen tequitise tiopan calijtic huan nochi sequinoc israelitame yajque mochantitoj ipan altepetini campa hualajtoyaj inintatahua campa hueli ipan tlali Judá.  </div>
<div class='psalmlabel' id='ER3_0'> 3</div>
<div class='s'>Israelitame quichijque se tlaixpamitl </div>
<div class='p'>
<span class="verse" id="ER3_1">1&#160;</span>Huan quema pejqui nopa metztli chicome ipan toisraelita calendario [3:1 Pehua ipan itlamiya septiembre, o ipan octubre o ipan ipejya noviembre ipan tocalendario tlen ama.], nochi nopa israelitame tlen mocueptoyaj ya mochantijtoyaj ipan inialtepe, hualajque mosentilicoj ica san se ininyolo ipan Jerusalén. 
<span class="verse" id="ER3_2">2&#160;</span>Huan teipa Jesúa, icone Josadac, huan iicnihua tlen eliyaya totajtzitzi, huan Zorobabel, icone Salatiel, ihuaya iicnihua pejque quichihuaj se tlaixpamitl para ipan quitlatise tlacajcahualistli para Toteco Dios. Huan quichijque nopa tlaixpamitl queja quiijto itlanahuatil Moisés, yajaya tlen eliyaya itlatequipanojca Toteco Dios. 
<span class="verse" id="ER3_3">3&#160;</span>Huan quiquetzque cuali nopa tlaixpamitl campa eltoya achtohuiya huan pejque quitlatíaj tlacajcahualistli ica ijnaloc huan ica tiotlac para TOTECO, yonque tlahuel quinimacasiyayaj nopa tlacame tlen itztoyaj ipan nopa tlali. 
<span class="verse" id="ER3_4">4&#160;</span>Huan nojquiya quema ajsic nopa ilhuitl tlen pilxajcaltzitzi, ilhuichijque queja quiijto itlanahuatil Moisés. Huan mojmostla quitlatiyayaj tlacajcahualistli queja imiyaca nopa tlanahuatili quiijto monequiyaya ipan sesen tonal. 
<span class="verse" id="ER3_5">5&#160;</span>Huan nojquiya quitlatiyayaj nochi tlacajcahualistli ipan nopa tonali quema pehuayaya yancuic metztli, huan ipan nochi ilhuime tlatzejtzeloltique para TOTECO tlen monejqui quichihuase sesen xihuitl. Huan iyoca nopa tlacame quihualicayayaj nopa tlacajcahualistli para quimacase TOTECO tlen ipan ininyolo quisqui. 
<span class="verse" id="ER3_6">6&#160;</span>Huan pejque quitlatíaj nopa tlacajcahualistli para TOTECO ipan nopa tonal 15 itequi septiembre. Pero aya quipehualtijtoyaj quicualtlalíaj itzinpehualtil nopa tiopamitl. 
<span class="verse" id="ER3_7">7&#160;</span>Teipa quintlaxtlahuijque tepanchihuani huan cuaximani para ma tequitica. Huan nojquiya quinmacaque tlacualistli, tlaili huan aceite nopa tlaltini Sidón huan Tiro ehuani para quihualicase nopa tiocuatini tlen tlali Líbano ipan hueyi atl hasta altepetl Jope queja Tlanahuatijquetl Ciro tlen tlali Persia tlanahuati ma quichihuaca. </div>
<div class='s'>Quipehualtijque quicualtlalíaj nopa tiopamitl </div>
<div class='p'>
<span class="verse" id="ER3_8">8&#160;</span>Huan pejque quicualtlalíaj itiopa Toteco Dios ipan nopa ome metztli ipan toisraelita calendario [3:8 Elqui huejcajquiya ipan se abril o mayo ipan tocalendario tlen ama.] quema yahuiyaya para ome xihuitl nopa israelitame ajsitoyaj sampa ipan Jerusalén. Huan pejque tequitij nochi tlen mocueptoyaj tlen tlali Babilonia campa quinhuicaque ininhuejcapan tatahua. Huan quinyacanayaya Zorobabel, icone Salatiel, huan Jesúa, icone Josadac, ininhuaya iniicnihua tlen totajtzitzi huan nochi levitame. Huan quintequimacaque nopa levitame tlen quipixque 20 xihuitl o más para ma quitlachilijtiyase nopa tequitl para sampa quiquetzase itiopa TOTECO. 
<span class="verse" id="ER3_9">9&#160;</span>Nopa huejhueyi tlayacanani elque Jesúa ihuaya iconehua huan iteixmatcahua: Cadmiel, iixhui Judá huan iconehua, huan Henadad huan iconehua. Nochi ya ni eliyayaj levitame. Huan nochi inijuanti mosentilijque para quinyacanase tlen tequitiyayaj ipan nopa tiopamitl. </div>
<div class='p'>
<span class="verse" id="ER3_10">10&#160;</span>Huan quema nopa tequipanohuani quitlalijque itzinpehualtil nopa tiopamitl, hualajque nopa totajtzitzi huan motlalilijtoyaj ininyoyo tlen quitequihuíaj ipan itiopa TOTECO. Huan pejque quipitzaj tlapitzali huan nopa levitame tlen iteipa ixhuihua Asaf moquetzque ica inincímbalos para tlatzotzonase huan quihueyichihuase TOTECO queja Tlanahuatijquetl David quiijcuilo ma mochihua. 
<span class="verse" id="ER3_11">11&#160;</span>Huan huicaque huan quitlascamatque TOTECO ica ni huicatl: </div>
<div class='q'>“Xijtlascamatilica TOTECO pampa yajaya nelía cuali. </div>
<div class='q'>Hueyi itlaicnelil ica israelitame para nochipa.” </div>
<div class='p'>Huan nochi nopa tlacame tzajtzique ica paquilistli huan quihueyichijque TOTECO pampa quitlaliliyayaj itzinpehualtil nopa tiopamitl. 
<span class="verse" id="ER3_12">12&#160;</span>Huan miyac nopa totajtzitzi huan levitame tlen eliyaya huehuentzitzi huan quiitztoyaj nopa achtohui tiopamitl chocayayaj chicahuac pampa quiitayayaj quejatza quipehualtijtoyaj quicualtlalíaj sampa. Huan tzajtziyayaj ica paquilistli. 
<span class="verse" id="ER3_13">13&#160;</span>Huan tlahuelchihuayayaj huan huejca caquistiyaya. Pero axaca hueliyaya quimati ajqueinijuanti chocayayaj huan ajqueinijuanti paquiyayaj pampa tlahuel chicahuac tlahuelchihuayayaj.  </div>
<div class='psalmlabel' id='ER4_0'> 4</div>
<div class='s'>Sequinoc quitzacuilijque nopa tequitl </div>
<div class='p'>
<span class="verse" id="ER4_1">1&#160;</span>Huan quema nopa tlacame tlen mocahuayayaj ipan tlaltini Judá huan Benjamín quimatque para inincualancaitacahua nopa israelitame tlen mocueptoyaj tlen tlali Babilonia, sampa quiquetzayayaj itiopa TOTECO Dios, 
<span class="verse" id="ER4_2">2&#160;</span>yajque quiitatoj Zorobabel huan ne sequinoc tlayacanani huan quinilhuijque: </div>
<div class='p'>―Xitechcahuilica titequitise imohuaya pampa tijtemohuaj imoTeco Dios queja imojuanti. Huan tijmacatoque tlacajcahualistli hasta quema Tlanahuatijquetl Esar Hadón tlen tlali Asiria techhualicac nica. </div>
<div class='p'>
<span class="verse" id="ER4_3">3&#160;</span>Huan Zorobabel, Jesúa huan nopa tlayacanca israelitame quinnanquilijque: </div>
<div class='p'>―¡Axtle! Ax quinamiqui para intechpalehuise ipan ni tequitl pampa ax tleno inquipiyaj tohuaya. Tojuanti toseltitzi tijcualtlalise itiopa TOTECO Dios pampa queja nopa technahuatijtoc Tlanahuatijquetl Ciro tlen tlali Persia. </div>
<div class='p'>
<span class="verse" id="ER4_4">4&#160;</span>Pero teipa nopa tlacame tlen nopano ejque quitemojque quejatza huelis quintzinquixtise para ayoc ma tequitica ipan nopa tiopamitl. 
<span class="verse" id="ER4_5">5&#160;</span>Huan quintitlanque sequinoc para quinistlacahuise iixpa Tlanahuatijquetl Ciro ipan tlali Persia. Nojquiya san se quichijtiyajque hasta miyac xihuitl teipa quema pejqui tlanahuatía Tlanahuatijquetl Darío nopano. </div>
<div class='s'>Inincualancaitacahua quiijcuilojque Artajerjes </div>
<div class='p'>
<span class="verse" id="ER4_6">6&#160;</span>Quema mijqui Ciro huan pejqui tlanahuatía Asuero ipan Persia sampa quitlajcuilhuijque huan quinteilhuijque nopa israelitame tlen mocueptoyaj ipan tlali Judá huan ipan altepetl Jerusalén. 
<span class="verse" id="ER4_7">7&#160;</span>Huan nojquiya sampa quichijque teipa quema tlanahuatiyaya Artajerjes ipan tlali Persia. Ipan nopa tonali Bislam, Mitrídates, Tabeel huan ininhuampoyohua quitlajcuilhuijque ica tlajtoli huan tlajcuiloli arameo. 
<span class="verse" id="ER4_8-9">8-9&#160;</span>Nojquiya Rehum tlen eliyaya gobernador huan Simsai tlen eliyaya tlajcuilojquetl ininhuaya ininhuampoyohua quitlajcuilhuijque Tlanahuatijquetl Artajerjes para quinteilhuise nopa israelitame tlen tlacualtlaliyayaj ipan Jerusalén. Nojquiya ininhuaya itztoyaj ipan nopa tlajcuiloli sequin jueces, huan tequihuejme, huan sequin gobernadores tlen ehuayayaj tlali Babilonia huan nopa elamita tlacame ipan altepetl Erec huan Susa. 
<span class="verse" id="ER4_10">10&#160;</span>Huan ininhuaya itztoyaj ipan tlajcuiloli miyac sequinoc tlacame tlen quinhualicatoya nopa hueyi tlanahuatijquetl Asnapar tlen inintlal huan quinsehuijtoya ipan altepetl Samaria huan campa hueli ipan nochi nopa tlaltini tlen eltoc ipan ni nali atemitl Éufrates campa temo tonati. </div>
<div class='p'>
<span class="verse" id="ER4_11">11&#160;</span>Huan ya ni se iixcopinca tlen nopa amatlajcuiloli tlen nochi quititlanilijque Tlanahuatijquetl Artajerjes. Quej ni quiijtohua: </div>
<div class='b'> &#160; </div>
<div class='q'>“Tlanahuatijquetl Artajerjes, </div>
<div class='q'>Tojuanti timotlatequipanojcahua ipan ni nali atemitl Éufrates campa temo tonati, timitztlajpalohuaj. </div>
<div class='q'>
<span class="verse" id="ER4_12">12&#160;</span>“Timitzmatiltíaj para nopa israelitame tlen quisque campa tiitztoc ipan tlali Babilonia huan mocueptoque hasta altepetl Jerusalén, quicualtlalíaj nopa altepetl tlen nochi quimatij eliyaya se altepetl tlahuel fiero ica tlacame tlen mosisiníaj. Huan ya quipehualtijtoque quicualtlalíaj nopa tepamitl huan quitlalilíaj itzinpehualtil nopa tiopamitl. </div>
<div class='q'>
<span class="verse" id="ER4_13">13&#160;</span>“Huan nojquiya timitzmatiltíaj intla ni altepetl quicualtlalise, ax mitztlaxtlahuise finca, niyon impuestos, niyon tlen hueli tomi tlen quinamiqui huan tijpolos miyac tomi. 
<span class="verse" id="ER4_14">14&#160;</span>Huan pampa ta tlahuel techpalehuijtoc, tijnequiyayaj timitztitlanilise ni para timitzmatiltise tlen quichihuaj ni israelitame. Axaca tijcahuilise ma mitzixpano o ma amo mitztlepanitas. 
<span class="verse" id="ER4_15">15&#160;</span>Huajca timitzilhuíaj para xijtemo ipan nopa amatini tlen tohuejcapan tatahua quiajcoctoque. Nopano timomacas cuenta para ni altepetl tlahuel fiero huan mahuilili para tlanahuatiani. Huan tlacame tlen nopano ejque mosisinijque, huan motlalanque huan yeca monejqui quixolehuase. 
<span class="verse" id="ER4_16">16&#160;</span>Nojquiya intla ni altepetl quicualtlalise, xijmati para ayoc tleno elis moaxca ipan ni nali atemitl Éufrates para campa temo tonati.” </div>
<div class='s'>Nopa tlanahuatili tlen Tlanahuatijquetl Artajerjes quiijcuilo </div>
<div class='p'>
<span class="verse" id="ER4_17">17&#160;</span>Huajca Tlanahuatijquetl Artajerjes quintitlanili se tlajcuiloli para quinnanquilis huan quiijto quej ni: </div>
<div class='b'> &#160; </div>
<div class='q'>“Gobernador Rehum, </div>
<div class='q'>huan nopa tlajcuilojquetl Simsai huan nochi imohuampoyohua tlen initztoque ipan altepetl Samaria huan tlen initztoque ipan tlen hueli tlali ipan ne seyoc nali Éufrates, nimechtlajpalohua. </div>
<div class='q'>
<span class="verse" id="ER4_18">18&#160;</span>“Nopa amatlajcuiloli tlen innechtitlanilijque quipatlaque ica na notlajtol para huelqui nijmachili huan nechpohuilijtoque. 
<span class="verse" id="ER4_19">19&#160;</span>Huan nitlanahuati para ma quitemoca ipan amatini tlen tohuejcapan tatahua huan ticajsitoque campa quiijtohuaj para nopa Jerusalén tlacame tlahuel fierojtique, huan nopano ax quintlepanitaj tlanahuatiani huan miyac hueltas nopano mosisinijque huan motlalanque. 
<span class="verse" id="ER4_20">20&#160;</span>Huan nojquiya ticajsitoque para ipan Jerusalén achtohui itztoyaj tlanahuatiani tlen tlahuel tetique huan quipixtoyaj ipan inintlanahuatilis nochi nopa tlali ipan ne seyoc nali atemitl Éufrates. Huan nopa tlanahuatiani ipan Jerusalén quiseliyayaj nochi nopa fincas huan impuestos tlen nopa tlaltini. 
<span class="verse" id="ER4_21">21&#160;</span>Huajca ama nitlanahuatía para xijquetzaca nopa tequitl huan xiquinilhuica nopa tlacame para ma amo tequitica hasta quema na nitlanahuatis ma sampa pehua. 
<span class="verse" id="ER4_22">22&#160;</span>Amo xitlatzihuica ipan ni tlamantli. Nimantzi xiquinquetzaca para ma amo mohueyili tlen fiero ipan notlanahuatilis.” </div>
<div class='b'> &#160; </div>
<div class='p'>
<span class="verse" id="ER4_23">23&#160;</span>Huan quema Rehum Gobernador huan Simsai huan ininhuampoyohua quiselijque ni tlanahuatili tlen Tlanahuatijquetl Artajerjes, nimantzi yajque Jerusalén huan ica ininchicahualis quinquetzque nopa israelitame tlen tequitiyayaj. 
<span class="verse" id="ER4_24">24&#160;</span>Huan queja nopa moquetzqui nopa tequitl ipan itiopa Toteco Dios huan mocajqui queja nopa hasta quema Tlanahuatijquetl Darío pejqui tlanahuatía ipan tlali Persia huan teipa sampa pejqui quema yahuiyaya para ome xihuitl tlanahuatis.  </div>
<div class='psalmlabel' id='ER5_0'> 5</div>
<div class='s'>Sampa quicualtlalijque nopa tiopamitl </div>
<div class='p'>
<span class="verse" id="ER5_1">1&#160;</span>Teipa nopa tiocamanalohuani Hageo huan Zacarías, icone Iddo, quinilhuijque nopa israelitame tlen itztoyaj ipan altepetl Jerusalén huan ipan tlali Judá para Toteco Dios tlen quinyacana quiijtojtoya para ma tequitica huan ma quicualtlalica itiopa ipan Jerusalén. 
<span class="verse" id="ER5_2">2&#160;</span>Huajca Zorobabel, icone Salatiel, huan Jesúa, icone Josadac, sampa pejque tequitij huan itiocamanalojcahua Toteco Dios itztoyaj ininhuaya para quinpalehuise. 
<span class="verse" id="ER5_3">3&#160;</span>Pero nimantzi ajsico altepetl Jerusalén Tatnai tlen eliyaya gobernador ipan ni nali Éufrates campa calaqui tonati, ininhuaya Setar Boznai huan ininhuampoyohua. Huan inijuanti quinilhuijque: “¿Ajqueya inmechnahuatijtoc para sampa xijsencahuaca ni tiopamitl huan ni tepamitl ipan ni altepetl? 
<span class="verse" id="ER5_4">4&#160;</span>Huan ¿tlaque inintoca nopa tlacame tlen quichihuaj ni tequitl?” </div>
<div class='p'>
<span class="verse" id="ER5_5">5&#160;</span>Pero Toteco Dios itztoya ininhuaya nopa israelita tlayacanani huan ax monejqui quiquetzase nopa tequitl. Quincahuilijque noja ma tequitica nochi nopa tonali tlen monequiyaya para quitlajcuilhuise Tlanahuatijquetl Darío huan teipa para yajaya ma quintitlanilis se amatl para quinmatiltis tlaque ipaquilis. </div>
<div class='p'>
<span class="verse" id="ER5_6">6&#160;</span>Huan ya ni nopa amatlajcuiloli tlen Gobernador Tatnai, huan Setar Boznai, huan ininhuampoyohua tlen sequinoc tlaltini quititlanilijque Tlanahuatijquetl Darío. 
<span class="verse" id="ER5_7">7&#160;</span>Quej ni quiijto: </div>
<div class='b'> &#160; </div>
<div class='q'>“Tlanahuatijquetl Darío: </div>
<div class='q'>Timitztlajpalohuaj. </div>
<div class='q'>
<span class="verse" id="ER5_8">8&#160;</span>“Tijnequij timitzilhuise tiyajque tipaxalotoj ipan tlali Judá huan campa nopa itiopa Dios tlen hueyi. Tijnequij tijmatis para quicualtlalíaj ica huejhueyi tetl, huan quitlalilijtoque huejhueyi cuatetomitl ipan nopa tepamitl. Tequitij chicahuac huan quisa cuali nochi tlen quichihuaj. </div>
<div class='q'>
<span class="verse" id="ER5_9">9&#160;</span>“Huan tiquintlajtlanilijque nopa tlayacanani ajqueya quinnahuatijtoya para ma quicualtlalica nopa tiopamitl, 
<span class="verse" id="ER5_10">10&#160;</span>huan nojquiya tiquintlajtlanilijque inintoca tlen quiyacanayayaj nopa tequitl para tiquinijcuilose inintoca huan timitztitlanilise. </div>
<div class='q'>
<span class="verse" id="ER5_11">11&#160;</span>“Huan technanquilijque ica ni tlajtoli. Quiijtojque: ‘Tijtequipanohuaj Toteco Dios tlen quichijqui elhuicactli huan tlaltepactli. Tijcualtlalíaj itiopa tlen huejcajquiya quichijchijqui se hueyi tlanahuatijquetl ipan tlali Israel. 
<span class="verse" id="ER5_12">12&#160;</span>Pero tohuejcapan tatahua tlahuel tlajtlacolchijque iixpa Toteco Dios huan yeca techtlahuelcajqui huan techtemactili imaco Nabucodonosor, nopa tlanahuatijquetl ipan tlali Babilonia. Huan yajaya quixolejqui ni tiopamitl huan quinquixti nochi israelitame tlen inialtepehua huan quinhuicac hasta tlali Babilonia. 
<span class="verse" id="ER5_13">13&#160;</span>Pero teipa quema pejqui tlanahuatía Tlanahuatijquetl Ciro ipan Babilonia huan yajaya yahuiyaya para se xihuitl ipan itequi, yajaya quichijqui se tlanahuatili para ma tijcualtlalica ni tiopamitl. 
<span class="verse" id="ER5_14">14&#160;</span>Huan nojquiya nochi nopa tlamantli tlen oro huan tlen plata tlen Nabucodonosor achtohuiya quiquixti ipan itiopa Toteco Dios nica ipan altepetl Jerusalén, huan quihuicatoyaj huan quitlalijtoyaj ipan inintiopahua teteyome ipan Babilonia, Tlanahuatijquetl Ciro quiquixti huan quimactili Sesbasar. Huan quinahuati ma quihualica nica Jerusalén. Nojquiya Tlanahuatijquetl Ciro quitequimacac Sesbasar ma eli gobernador nica. 
<span class="verse" id="ER5_15">15&#160;</span>Quiilhui ma quihualica nochi ni tlamantli para itiopa Toteco Dios nica ipan Jerusalén huan ma mocuepaca nica para quichijchihuaquij nopa tiopamitl campa achtohui eltoya. 
<span class="verse" id="ER5_16">16&#160;</span>Huajca hualajqui Sesbasar huan quitlalili itzinpehualtil itiopa Toteco Dios, huan hasta ama ni tonal quicualtlalijtiyohuij huan aya tlantoque.’ Queja nopa tinechnanquili. </div>
<div class='q'>
<span class="verse" id="ER5_17">17&#160;</span>“Huajca ama timitztlajtlanilíaj intla mitzpactía, xijtemo ipan nopa amatini tlen quiajcoctoque intla nelía Tlanahuatijquetl Ciro temacatoya ni tlanahuatili para ma quicualtlalica ni tiopamitl. Huan intla, quena, huajca tinechmatiltis tlen timoilhuía ta ipan ni tlamantli.”  </div>
<div class='psalmlabel' id='ER6_0'> 6</div>
<div class='s'>Darío tlanahuati ma quicualtlalica nopa tiopamitl </div>
<div class='p'>
<span class="verse" id="ER6_1">1&#160;</span>Huajca Tlanahuatijquetl Darío tlanahuati para ma quitemoca campa quiajcocuiyayaj nochi nopa amatini tlen tlali Babilonia. 
<span class="verse" id="ER6_2">2&#160;</span>Huan ipan se cali tlen cuali tlasencahuali ipan altepetl Acmeta ipan nopa municipio Media, quiajsique se amatlajcuiloli huan quej ni quiijtohuayaya nopa amatlajcuiloli: </div>
<div class='q'>
<span class="verse" id="ER6_3">3&#160;</span>“Ipan nopa achtohui xihuitl quema Tlanahuatijquetl Ciro pejqui tlanahuatía, temacac ni tlanahuatili: </div>
<div class='q'>‘Monequi sampa xijcualtlalica itiopa Toteco Dios campa eltoya ipan altepetl Jerusalén. Nojquiya xijcualtlalica nopa tlaixpamitl campa quimacayayaj tlacajcahualistli. Xijsencahuaca queja eltoya ica ihuejcapanca 27 metros huan ipatlajca nojquiya 27 metros. 
<span class="verse" id="ER6_4">4&#160;</span>Huan quipiyas eyi pamitl tlen tetl huejhueyi ipan itzinpehualtil huan se pamitl tlen cuahuitl yancuic. Huan nochi tlen motequihuis tlaxtlahuase ica tomi tlen huala queja impuestos ipan notlanahuatilis na. 
<span class="verse" id="ER6_5">5&#160;</span>Huan nojquiya ma mocuepa nochi tlamantli tlen oro huan tlen plata tlen Nabucodonosor quiquixti ipan tiopamitl ipan Jerusalén huan quihuicac nica Babilonia. Huan ma quihualica sampa altepetl Jerusalén para quitlalise ipan itiopa Toteco Dios.’ ” </div>
<div class='m'>Queja nopa quiijto nopa tlanahuatili. </div>
<div class='p'>
<span class="verse" id="ER6_6">6&#160;</span>Huajca Tlanahuatijquetl Darío quititlanqui ni tlajtoli: </div>
<div class='q'>“Tequihuejquetl Tatnai, ta tlen tigobernador ipan ne seyoc nali atemitl Éufrates huan Setar Boznai huan mohuampoyohua tlen nojquiya itztoyaj nopano, nimechmaca ni tlanahuatili: </div>
<div class='q'>“Nochi xiquisaca ipan Jerusalén. 
<span class="verse" id="ER6_7">7&#160;</span>Xiquincahuaca nopa israelitame tlen tequitij ipan itiopa Toteco Dios. Amo xiquincuatotonica. Huan xijcahuilica iningobernador nopa israelitame huan nopa tlayacanani sampa ma quisencahuaca itiopa Toteco Dios campa eltoya achtohuiya. </div>
<div class='q'>
<span class="verse" id="ER6_8">8&#160;</span>“Huan nojquiya na nimechnahuatía para xiquinpalehuica ica notomi tlen tijselíaj ipan notlanahuatilis quema tlacame tlaxtlahuaj iniimpuestos ipan nopa tlaltini campa tiitztoc. Nochi iningastos xitlaxtlahuaca para ma quitlamisencahuaca nopa tiopamitl huan ma amo quitlajcocahuaca. 
<span class="verse" id="ER6_9">9&#160;</span>Huan nojquiya xiquinmacaca nopa totajtzitzi nochi tlen mojmostla monequis para tlacajcahualistli queja torojme, oquich borregojme, piloquich borregojtzitzi, trigo, istatl, xocomeca atl huan aceite. 
<span class="verse" id="ER6_10">10&#160;</span>Xiquinilhui ma quimacaca tlacajcahualistli Toteco Dios queja yaja quipactía. Huan ma quitlajtlanica Toteco Dios nopampa na huan ipampa nochi noconehua. </div>
<div class='q'>
<span class="verse" id="ER6_11">11&#160;</span>“Huan na nojquiya niquijtohua intla acajya quiixpanos ni tlanahuatili, monequi quiijcuenilise se cuahuitl tlen ichaj huan nopano quicuapilose hasta miquis. Huan teipa quixolehuilise ichaj pampa ax quitlepanitac notlanahuatil. 
<span class="verse" id="ER6_12">12&#160;</span>Toteco Dios tlen quitlapejpenijtoc Jerusalén para ma quihuicas itoca ma quintzontlamilti nochi tlanahuatiani huan altepetini tlen ax quinequij para ma mochihua itiopa. </div>
<div class='q'>“Na niDarío nitlanahuatijquetl nitemaca ni tlanahuatili para ma mochihua queja nitlanahuatijtoc.” </div>
<div class='s'>Quisenhuiquilijque tequitque hasta tlanqui inintequi </div>
<div class='p'>
<span class="verse" id="ER6_13">13&#160;</span>Huajca Gobernador Tatnai huan Setar Boznai, huan ininhuampoyohua moisihuiltijque para quichihuase queja Tlanahuatijquetl Darío tlanahuatijtoya. 
<span class="verse" id="ER6_14">14&#160;</span>Huan nopa inintlayacanca nopa israelitame quisenhuiquilijque tequitij huan cuali quisqui inintequi pampa nopa tiocamanalohuani Hageo huan Zacarías, icone Iddo, quisenhuiquilijque quinilhuíaj itlajtol Toteco Dios. Huan quitlamisencajque nopa tiopamitl queja quinnahuati Toteco Dios huan nojquiya queja tlanahuatijque Ciro, Darío huan Artajerjes, nopa tlanahuatiani ipan tlali Persia. 
<span class="verse" id="ER6_15">15&#160;</span>Huan quitlamiltijque inintequi ipan itiopa Toteco Dios ipan tonal 3 itequi nopa metztli Adar ipan toisraelita calendario [6:15 Elqui huejcajquiya ipan se 12 itequi marzo ipan tocalendario tlen ama.], quema Tlanahuatijquetl Darío yahuiyaya para chicueyi xihuitl tlanahuatis. </div>
<div class='p'>
<span class="verse" id="ER6_16">16&#160;</span>Huan nopa totajtzitzi, huan levitame huan nochi israelitame tlen mocueptoyaj inintlal quiilhuichihuilijque itiopa Toteco Dios ica miyac paquilistli pampa ya quitlamisencajtoyaj. 
<span class="verse" id="ER6_17">17&#160;</span>Huan quimacaque Toteco Dios para tlacajcahualistli 100 torojme, huan 200 oquich borregojme huan 400 pilborregojtzitzi. Huan para inintlajtlacolhua nochi nopa israelitame, quitencajque 12 oquich chivojme, se para sese icone ininhuejcapan tata Israel tlen huejcajquiya itztoya. 
<span class="verse" id="ER6_18">18&#160;</span>Huan quintequimacaque sesen pamitl nopa totajtzitzi huan levitame nopa tequitl tlen Moisés quiijcuilo para monequi ma quichihuaca. </div>
<div class='p'>
<span class="verse" id="ER6_19">19&#160;</span>Huan nojquiya nopa israelitame tlen mocueptoyaj hasta altepetl Jerusalén quichijque nopa ilhuitl Pascua ipan tonal 14 itequi nopa achtohui metztli ipan toisraelita calendario [6:19 Elqui huejcajquiya ipan se 21 itequi abril ipan tocalendario tlen ama.]. 
<span class="verse" id="ER6_20">20&#160;</span>Pero achtohuiya nochi totajtzitzi huan levitame mopajpajque iixpa Toteco Dios queja tlanahuati ma quichihuaca. Huan nopa levitame itztoyaj yoltlapajpactique iixpa Toteco Dios huan quimictijque nopa Pascua pilborregojtzi para nochi tlen mocueptoyaj tlen tlali Babilonia. Quichijque para iniicnihua nopa totajtzitzi huan nojquiya para ininseltitzi. 
<span class="verse" id="ER6_21">21&#160;</span>Huan nochi israelitame tlen mocueptoyaj tlen tlali Babilonia quicuajque nopa Pascua tlacualistli. Nojquiya quicuajque nochi tlacame tlen itztoyaj ipan Judá tlen mosentilijtoyaj ininhuaya para quitemose ininTECO Dios nopa israelitame. Nochi nopa tlacame tlen quicuajque moiyocatlalijtoyaj ica nopa tlajtlacoli tlen ininteixmatcahua quichijque, huan yonque ax eliyayaj israelitame, quicuajque nopa Pascua tlacualistli. 
<span class="verse" id="ER6_22">22&#160;</span>Huan para chicome tonati ica miyac paquili, nochi quichijque nopa ilhuitl ica pantzi tlen ax quipiya tlasonejcayotl huan TOTECO quinpaquilismacac. Paquiyayaj pampa Toteco Dios quiyoltilantoya nopa tlanahuatijquetl ipan tlali Persia ma quicualtlalica nopa tiopamitl. Huan nojquiya paquiyayaj pampa Toteco Dios quichijqui para nopa gobernador ipan tlali Asiria ma quipiya hueyi iyolo para quinpalehuis más huan quinyolchicajqui para quicualtlalise nopa itiopa Toteco Dios tlen tiisraelitame tijtequipanohuaj.  </div>
<div class='psalmlabel' id='ER7_0'> 7</div>
<div class='s'>Esdras huan sequinoc ihuampoyohua ajsicoj altepetl Jerusalén </div>
<div class='p'>
<span class="verse" id="ER7_1">1&#160;</span>Miyac xihuitl teipa [7:1 Huelis nechca 60 xihuitl teipa.] nopano ipan tlali Persia na niEsdras nimotlacachijtoya huan Tlanahuatijquetl Artajerjes ya pejtoya tlanahuatía. Huan na niEsdras nieliyaya icone Seraías tlen eliyaya icone Azarías, icone Hilcías. 
<span class="verse" id="ER7_2">2&#160;</span>Huan Hilcías eliyaya icone Salum, tlen eliyaya icone Sadoc, tlen eliyaya icone Ahitob. 
<span class="verse" id="ER7_3">3&#160;</span>Huan Ahitob eliyaya icone Amarías, tlen eliyaya icone Azarías, tlen eliyaya icone Meraiot, 
<span class="verse" id="ER7_4">4&#160;</span>tlen eliyaya icone Zeraías, tlen eliyaya icone Uzi, tlen eliyaya icone Buqui, 
<span class="verse" id="ER7_5">5&#160;</span>tlen eliyaya icone Abisúa, tlen eliyaya icone Finees, tlen eliyaya icone Eleazar, tlen eliyaya icone Aarón nopa achtohui totajtzi. 
<span class="verse" id="ER7_6">6&#160;</span>Huan na niEsdras niquisqui Babilonia huan niixtlejcotiyajqui para nimocuepas altepetl Jerusalén. Na nieliyaya se tlamachtijquetl tlen nimomachtijtoya miyac itlanahuatilhua Moisés tlen TOTECO Dios tlen toDios tiisraelitame techmacatoya. Huan quema niquistejqui para niyas Jerusalén, Tlanahuatijquetl Artajerjes nechmacac nochi tlen nijtlajtlani pampa TOTECO Dios itztoya nohuaya. 
<span class="verse" id="ER7_7">7&#160;</span>Huan quema Artajerjes yahuiyaya para chicome xihuitl tlanahuatis, niquistejqui huan sequinoc israelitame nojquiya quisque nohuaya. Mocuepque sequin israelitame tlen totajtzitzi, huan tlen levitame, tlen huicani, huan tlen quipixque inintequi para tlamocuitlahuise ipan tiopamitl ipuertajyo huan para tequitise ipan tiopamitl. 
<span class="verse" id="ER7_8">8&#160;</span>Huan na huan nochi tlen mocuepayayaj nohuaya tiquisque Babilonia ipan nopa achtohui tonal ipan nopa achtohui metztli ipan toisraelita calendario [7:8 Elqui huejcajquiya ipan se 8 itequi abril ipan tocalendario tlen ama.] quema Artajerjes yahuiyaya para chicome xihuitl tlanahuatis. </div>
<div class='p'>
<span class="verse" id="ER7_9">9&#160;</span>Huan tiajsicoj altepetl Jerusalén ipan nopa achtohui tonal ipan metztli macuili ipan toisraelita calendario [7:9 Elqui huejcajquiya ipan se 4 itequi agosto ipan tocalendario tlen ama.], pampa Toteco Dios techtiochijqui miyac ipan ojtli. 
<span class="verse" id="ER7_10">10&#160;</span>TOTECO tinechtiochijqui miyac pampa nimotemacatoya para nimomachtis itlanahuatilhua huan nijchihuas tlen quiijto. Nojquiya nimotemacatoya para niquinmachtis sequinoc israelitame tlen quiijto. </div>
<div class='s'>Nopa tlanahuatijquetl quitlajcuilhui Esdras </div>
<div class='p'>
<span class="verse" id="ER7_11">11&#160;</span>Ya ni iixcopinca nopa tlanahuatili tlen Tlanahuatijquetl Artajerjes nechmacac na niEsdras, nitotajtzi huan nitlamachtijquetl tlen nimomachtijtoc itlanahuatilhua TOTECO huan niquinmachtía sequinoc israelitame: </div>
<div class='b'> &#160; </div>
<div class='q'>
<span class="verse" id="ER7_12">12&#160;</span>“Esdras titotajtzi huan titlamachtijquetl tlen itlanahuatilhua Toteco Dios tlen quichijqui elhuicactli, </div>
<div class='q'>“NiTlanahuatijquetl Artajerjes, nimitztlajpalohua. </div>
<div class='q'>
<span class="verse" id="ER7_13">13&#160;</span>“Na nijchijtoc se tlanahuatili para ma yaca mohuaya nochi israelitame, huan inintotajtzitzi huan levitame tlen mopantíaj ipan notlanahuatilis huan quinequij yase. 
<span class="verse" id="ER7_14">14&#160;</span>Pampa na huan chicome notetlalnamictijcahua timitztitlanij para xiquinpaxaloti tlen itztoque ipan tlali Judá huan ipan altepetl Jerusalén huan techyolmelahua queja eltoc nopano. Huan xijhuica itlanahuatilhua moTeco Dios mohuaya para titlamachtis. 
<span class="verse" id="ER7_15">15&#160;</span>Huan nojquiya xijhuica ni plata huan oro tlen na huan notlapalehuijcahua tijmacaj ica nochi toyolo para imoTeco Dios inisraelitame tlen mochantijtoc ipan Jerusalén. </div>
<div class='q'>
<span class="verse" id="ER7_16">16&#160;</span>“Huan xijhuica nochi plata huan oro tlen tijselis tlen campa hueli ipan tlali Babilonia, ihuaya nopa ofrendas tlen tomi tlen nopa tlacame huan totajtzitzi ica ininyolo quinequij mitzmacase para itiopa ininTeco Dios ipan Jerusalén. 
<span class="verse" id="ER7_17">17&#160;</span>Huan ica ni tomi tiquincohuas torojme, huan oquich borregojme huan pilborregojtzitzi ihuaya nopa tlacajcahualistli tlen harina, huan nopa tlacajcahualistli tlen monequi tijtoyahuas ihuaya. Nochi xijmaca moTeco Dios ipan Jerusalén ipan nopa tlaixpamitl ipan itiopa moTeco Dios ipan Jerusalén. </div>
<div class='q'>
<span class="verse" id="ER7_18">18&#160;</span>“Huan nochi oro huan plata tlen mocahuas xijchihuili tlen ta huan mohuampoyohua inmoilhuíaj para quipactis imoTeco Dios. 
<span class="verse" id="ER7_19">19&#160;</span>Huan nochi tlamantzitzi tlen oro tlen timitzmactilijtoque, xijhuicaca para motequihuis ipan itiopa moTeco Dios ipan Jerusalén. 
<span class="verse" id="ER7_20">20&#160;</span>Huan intla inquinequise más tomi, o se tlenijqui, huajca xiquintlajtlanica notlatequipanojcahua tlen tomiajcocuij ipan nopa tlaltini tlen noaxcahua ipan ne nali ne atemitl. </div>
<div class='q'>
<span class="verse" id="ER7_21">21&#160;</span>“Huan na niTlanahuatijquetl Artajerjes, niquinmaca ni tlanahuatili nochi tlen tomiajcocuij ipan nochi altepetini tlen eltoc ipan seyoc nali atemitl Éufrates campa temo tonati: Nochi tlen inmechtlajtlanis ni totajtzi Esdras, nimantzi xijmacaca pampa yajaya se tlamachtijquetl tlen itlanahuatilhua Toteco Dios tlen quichijqui elhuicactli. 
<span class="verse" id="ER7_22">22&#160;</span>Xijmacaca hasta 3 mil 400 kilos tlen plata, huan hasta 22,000 litros tlen trigo, huan hasta 2,200 litros tlen xocomeca atl, huan hasta 2,200 litros aceite, huan xijmacaca nochi istatl tlen inmechtlajtlanis. </div>
<div class='q'>
<span class="verse" id="ER7_23">23&#160;</span>“Nochi tlen Toteco Dios quintlajtlanía ipan itlanahuatilhua para itiopa, xiquinmacaca nimantzi para ax cualanis ica na notlanahuatilis, niyon ica noconehua. 
<span class="verse" id="ER7_24">24&#160;</span>Huan nojquiya xijmatica para ax hueli inquintlajtlanise impuestos niyon se tlen totajtzitzi, niyon levitame, niyon huicani, niyon tlen tlamocuitlahuíaj puertajteno, o tlen tequipanohuaj tiopa calijtic ipan ichaj Toteco Dios. </div>
<div class='q'>
<span class="verse" id="ER7_25">25&#160;</span>“Huan ta, Esdras, tlen tiquixmati itlanahuatilhua Toteco Dios huan tlen Toteco Dios mitzmacatoc motlalnamiquilis, ta xiquintlali jueces huan tequihuejme para quintlajtolsencahuase nochi nopa tlacame tlen itztoque ipan ne nali atemitl Éufrates. Huan tlen ax quiixmatij itlanahuatilhua Toteco Dios, xiquinnextili. 
<span class="verse" id="ER7_26">26&#160;</span>Huan intla se acajya ax quichihuas tlen quiijtohua moTeco Dios itlanahuatilhua huan tlen quiijtohua na notlanahuatil, xijtlatzacuilti nimantzi. Hueli tijmictis, o tijquixtis tlen motlal, o tijquixtilis nochi tlen iaxca o tijtzacuas.” </div>
<div class='m'>Queja nopa quiijto nopa tlanahuatili tlen nopa tlanahuatijquetl quimacac Esdras. </div>
<div class='s'>Esdras quitlascamatqui Toteco </div>
<div class='p'>
<span class="verse" id="ER7_27">27&#160;</span>Huan na niEsdras nijpojqui nopa amatl huan nimomaijto ica TOTECO huan niquijto: “Tlascamati, TOTECO Dios, ta tlen nojquiya tiininTECO tohuejcapan tatahua. Ta tijyoltilana ni tlanahuatijquetl para queja ni ma quitlepanita motiopa tlen eltoc ipan Jerusalén. 
<span class="verse" id="ER7_28">28&#160;</span>Timitztlascamatij, Toteco Dios, pampa tinechicnelía huan tijchijtoc para ma techicnelica ni tlanahuatijquetl huan itetlalnamictijcahua ihuaya nochi itlatequipanojcahua tlen quipiyaj tlanahuatili.” </div>
<div class='p'>Huan pampa TOTECO Dios techpalehui huan niitztoc ica cuali ica nopa tlanahuatijquetl, nijpixqui chicahualistli para niquinsentilis nopa tlayacanca israelitame para sampa ma hualaca nohuaya hasta nica Jerusalén.  </div>
<div class='psalmlabel' id='ER8_0'> 8</div>
<div class='s'>Inintoca tlen mocuepque altepetl Jerusalén ihuaya Esdras </div>
<div class='p'>
<span class="verse" id="ER8_1">1&#160;</span>Ya ni inintoca ininhuejcapan tatahua nopa tlayacanca tlacame tlen quisque Babilonia nohuaya na niEsdras para mocuepase Jerusalén quema tlanahuatiyaya Tlanahuatijquetl Artajerjes: </div>
<div class='q'>
<span class="verse" id="ER8_2">2&#160;</span>Gersón tlen eliyaya iixhui Finees. </div>
<div class='q'>Daniel tlen eliyaya iixhui Itamar. </div>
<div class='q'>Hatús, icone Secanías, tlen eliyaya iixhui David. </div>
<div class='q'>
<span class="verse" id="ER8_3">3&#160;</span>Zacarías iixhui Paros. </div>
<div class='q'>Yajqui Zacarías ihuaya 150 iteixmatcahua tlen quipixque inintoca ipan nopa lista. </div>
<div class='q'>
<span class="verse" id="ER8_4">4&#160;</span>Nojquiya yajqui Elioenai, icone Zeraías, tlen eliyaya se iixhui Pahat Moab. Huan ihuaya Elioenai yajque 200 tlacame. </div>
<div class='q'>
<span class="verse" id="ER8_5">5&#160;</span>Nojquiya yajqui icone Secanías tlen eliyaya iixhui Jahaziel. Huan ihuaya yajque 300 tlacame. </div>
<div class='q'>
<span class="verse" id="ER8_6">6&#160;</span>Huan nojquiya yajqui Ebed, icone Jonatán, huan iixhui Adín. Huan ihuaya yajque 50 tlacame. </div>
<div class='q'>
<span class="verse" id="ER8_7">7&#160;</span>Huan yajqui Jesaías, icone Atalías huan iixhui Elam. Huan ihuaya yajque 70 tlacame. </div>
<div class='q'>
<span class="verse" id="ER8_8">8&#160;</span>Nojquiya yajqui Zebadías, icone Micael huan iixhui Sefatías. Huan ihuaya yajque 80 tlacame. </div>
<div class='q'>
<span class="verse" id="ER8_9">9&#160;</span>Huan yajqui Obadías, icone Jehiel huan iixhui Joab. Huan ihuaya yajque 218 tlacame. </div>
<div class='q'>
<span class="verse" id="ER8_10">10&#160;</span>Huan nojquiya yajqui Selomit, icone Josifías tlen eliyaya iixhui Bani. Huan ihuaya yajque 160 tlacame. </div>
<div class='q'>
<span class="verse" id="ER8_11">11&#160;</span>Huan nojquiya yajqui Zacarías, icone Bebai huan iixhui seyoc tlen itoca Bebai. Huan ihuaya yajque 28 tlacame. </div>
<div class='q'>
<span class="verse" id="ER8_12">12&#160;</span>Huan nojquiya yajqui Joanán, icone Hacatán huan iixhui Azgad. Huan ihuaya Joanán yajque 110 tlacame. </div>
<div class='q'>
<span class="verse" id="ER8_13">13&#160;</span>Huan nojquiya yajque tlateipa Elifelet, Jeiel huan Semaías tlen eliyaya iteipa ixhuihua Adonicam. Huan ininhuaya yajque 60 tlacame. </div>
<div class='q'>
<span class="verse" id="ER8_14">14&#160;</span>Huan yajque Utai huan Zabud tlen eliyaya iteipa ixhuihua Bigvai. Huan ininhuaya yajque 70 tlacame. </div>
<div class='s'>Inintoca tlen tequitque ipan tiopamitl </div>
<div class='p'>
<span class="verse" id="ER8_15">15&#160;</span>Huan na, niEsdras, niquinsentili nechca nopa atemitl tlen yahui para altepetl Ahava huan timocajque nopano eyi tonali. Huan nijtemo ipan nopa lista para nijmatis catlía israelitame huan catlía totajtzitzi ajsitihualayayaj, huan nimomacac cuenta para niyon se levita ax hualajtoya. 
<span class="verse" id="ER8_16">16&#160;</span>Huajca niquinnotzqui ma hualaca Eliezer, Ariel, Semaías, Elnatán, Jarib, Elnatán, Natán, Zacarías huan Mesulam tlen itztoyaj tlayacanca tlacame, huan Joiarib huan Elnatán tlen eliyayaj tlamachtiani. 
<span class="verse" id="ER8_17">17&#160;</span>Huan niquinnahuati ma quipaxalotij Iddo, se tequihuejquetl ipan israelitame ipan altepetl Casifia. Niquinilhui ma quiilhuitij Iddo huan iicnihua tlen tequipanohuayayaj ipan tiopamitl ipan Casifia para ma nechtitlanilica tlacame para tequitise tiopan calijtic ipan itiopa Toteco Dios ipan altepetl Jerusalén. 
<span class="verse" id="ER8_18">18&#160;</span>Huan tijtlascamatilíaj Toteco Dios pampa techtitlanilijque se tlacatl tlen tlalnamiqui tlen itoca Serebías, ihuaya itelpocahua, huan iicnihua. Huajca mochijque 18 tlacame. Huan Serebías eliyaya icone Mahli huan iixhui Leví tlen huejcajquiya. 
<span class="verse" id="ER8_19">19&#160;</span>Huan nojquiya hualajque Hasabías huan Jesaías tlen eliyayaj iteipa ixhuihua Merari. Huan nojquiya hualajque iconehua huan iicnihua Hasabías. Huajca para nochi eliyayaj 20 tlacame. </div>
<div class='p'>
<span class="verse" id="ER8_20">20&#160;</span>Huan nojquiya hualajque 220 tlacame tlen quimatque tequitij tiopan calijtic, pero ax levitame. Huejcajquiya David huan itlatequipanojcahua quichijque se lista huan quintequimacatoyaj ni tlacame inintatahua ma quinpalehuica levitame tiopan calijtic. </div>
<div class='p'>
<span class="verse" id="ER8_21">21&#160;</span>Huan teipa nochi mosentilijque campa nopa atemitl Ahava. Huan nopano niquinyolmelajqui para timosahuase huan timotlancuaquetzase iixpa Toteco Dios huan tijtlajtlanise ma techmocuitlahui tojuanti, huan toconehua, huan nochi tlen tijhuicayayaj para ax tleno topantis ipan toojhui. 
<span class="verse" id="ER8_22">22&#160;</span>Na nipinajqui para nijtlajtlanis nopa tlanahuatijquetl para isoldados huan tlacame ipan cahuayojme para ma techmanahuisquíaj tlen tocualancaitacahua ipan ojtli. Ya niquilhuijtoya para Toteco Dios quinmocuitlahuía tlen quitlepanitaj. Niquilhui ichicahualis huan icualancayo Toteco Dios san quinajsis tlen quitlahuelcahuaj. 
<span class="verse" id="ER8_23">23&#160;</span>Huajca ax nijtlajtlani ma techmocuitlahui, san timosajque huan tijtlajtlanijque itlapalehuil Toteco Dios, huan yajaya techtlacaquili. </div>
<div class='p'>
<span class="verse" id="ER8_24">24&#160;</span>Teipa niquiniyocatlali 12 tlayacanca totajtzitzi, huan nojquiya Serebías, Hasabías, huan majtlactli iniicnihua. 
<span class="verse" id="ER8_25">25&#160;</span>Huan niquinmactili ininmaco nochi tlamantli tlen plata, huan tlen oro, huan nochi nopa tlamantzitzi tlen tijpixque, nopa tlamantzi tlen nopa tlanahuatijquetl, itlaconsejomacacahua, itlatequipanojcahua huan nochi nopa israelitame techmacatoyaj para itiopa Toteco Dios. 
<span class="verse" id="ER8_26">26&#160;</span>Huajca nijyejyeco nochi ipan balanza huan etixqui: </div>
<div class='q'>21,450 kilos tlen plata, </div>
<div class='q'>100 tlamantli tlen plata para motequihuise tlen quipixqui 3,600 kilos </div>
<div class='q'>3,300 kilos tlen oro, </div>
<div class='q'>
<span class="verse" id="ER8_27">27&#160;</span>20 caxitl tlen oro tlen ica nochi etixqui queja 8 kilos huan tlajco </div>
<div class='q'>2 vasos tlen tlahuel yejyectzitzi tlen bronce tlen tlahuel quipojpojtoyaj huan pajpatiyo eliyaya queja oro. </div>
<div class='m'>Huajca nochi ni tlamantli nijtlali ininmaco. </div>
<div class='p'>
<span class="verse" id="ER8_28">28&#160;</span>Huan niquinilhui: “Intlaiyocatlalilme para TOTECO huan nojquiya tlaiyocatlalili huan tlatzejtzeloltic para ya nochi ni tlamantzitzi tlen plata huan oro tlen tlacame quimacatoque ica nochi ininyolo para TOTECO Dios tlen totatahua nojquiya quihueyichijque. 
<span class="verse" id="ER8_29">29&#160;</span>Xijpiyaca miyac cuidado huan xicajcocuica cuali hasta quema inajsitij altepetl Jerusalén huan sampa inquiyejyecose iniixpa nopa tlayacanca totajtzitzi, nopa levitame, huan nopa huehue israelita tlacame. Huan teipa inquinmactilise, huan inijuanti quiajcocuise ipan itiopa TOTECO.” 
<span class="verse" id="ER8_30">30&#160;</span>Huajca nopa totajtzitzi huan levitame quiselijque nopa plata, oro huan tlamantzitzi, huan quineltocaque para eltoya xitlahuac ietica queja quiyejyecojtoyaj. Huan quihuicaque Jerusalén para ichaj Toteco Dios. </div>
<div class='p'>
<span class="verse" id="ER8_31">31&#160;</span>Huan tiquisque campa nopa atemitl Ahava ipan 12 itequi nopa achtohui metztli ipan toisraelita calendario [8:31 Elqui huejcajquiya ipan se 19 itequi abril ipan tocalendario tlen ama.] para tiyase altepetl Jerusalén. Huan Toteco Dios techmocuitlahui ica ima huan techmanahui ica nochi tocualancaitacahua huan nopa tlaxtequini ipan ojtli. 
<span class="verse" id="ER8_32">32&#160;</span>Huan quema tiajsitoj Jerusalén, timosiyajcajque eyi tonati. </div>
<div class='s'>Quihuicaque nopa tlamantzitzi itiopa TOTECO </div>
<div class='p'>
<span class="verse" id="ER8_33">33&#160;</span>Huan ipan tonal nahui tijhuicaque nochi plata, oro huan tlamantzitzi ipan itiopa Toteco Dios. Huan nopa totajtzitzi Meremot, icone Urías, huan Eleazar, icone Finees, huan nopa levitame, Jozabad, icone Jesúa, huan Noadías, icone Binúi, quiyejyecojque nochi nopa tlamantli. 
<span class="verse" id="ER8_34">34&#160;</span>Quipojque sesen tlamantli huan quitlalijque ipan balanza para quimatise quesqui ietica, huan quiijcuilojque quesqui tlamantzitzi huan quesqui ietica ipan se amatl para nochi quimatise tlen quiselijtoyaj. </div>
<div class='p'>
<span class="verse" id="ER8_35">35&#160;</span>Huan nojquiya nopa israelitame tlen mocueptoyaj nohuaya na, niEsdras, quimacaque Toteco Dios tlacajcahualistli tlatlatili. Quintencajque 12 torojme, se para sese iconehua Israel tlen itztoyaj huejcajquiya. Huan quintencajque 96 oquich borregojme, 77 pilborregojtzitzi huan 12 oquich chivojme. Huan nochi quitlatijque iixpa TOTECO. </div>
<div class='s'>Quinmactilijque nopa amatlanahuatili nopa tequihuejme </div>
<div class='p'>
<span class="verse" id="ER8_36">36&#160;</span>Huan tiquinhuiquilijque nopa gobernadores huan tequihuejme ipan itlanahuatilis ipan ni nali atemitl Éufrates nopa amatl tlen nopa tlanahuatijquetl quititlantoya. Huan huajca techpalehuijque tiisraelitame ica tlen monejqui ipan itiopa Toteco Dios.  </div>
<div class='psalmlabel' id='ER9_0'> 9</div>
<div class='s'>Inintlajtlacolhua nopa israelitame tlen achtohui mocuepque </div>
<div class='p'>
<span class="verse" id="ER9_1">1&#160;</span>Teipa quema ya tlantoya nochi nopa tequitl, hualajque nopa tlayacanca israelitame para nechitaquij huan nechilhuijque para miyac israelitame, hasta nojquiya nopa totajtzitzi huan levitame, ax moiyocatlalijtoyaj ica nopa fiero cananeos, heteos, ferezeos, jebuseos, amonitame, moabitame, egiptome huan amorreos tlen nica itztoque. Ya quichijtoyaj tlen fiero iixpa Toteco Dios. 
<span class="verse" id="ER9_2">2&#160;</span>Quincahuilijtoyaj nopa tlacame ma mosihuajtica ica iniichpocahua huan nojquiya quintemojtoque iniichpocahua nopa seyoc altepetini ehuani para inintelpocahua ma mosihuajtica. Huajca toxinajcho tiisraelitame tlen Toteco Dios techtlapejpenijtoc para tiiaxcahua quimanelojtoque ica ni tlacame ipan ni tlaltini tlen ax israelitame huan tlen ax tlaneltocani. Huan nechilhui para achtohui quichijque ni tlajtlacoli toisraelita tlayacancahua huan tlanahuatiani. </div>
<div class='p'>
<span class="verse" id="ER9_3">3&#160;</span>Huan quema nijcajqui nochi ya ni, nijtzayanqui noyoyo, huan nijhuihuitlac sequin notzoncal huan notentzo para ma nesi nijpixqui hueyi cuesoli. Huan teipa nimosehui tlalchi. 
<span class="verse" id="ER9_4">4&#160;</span>Huan miyac israelitame tlen quiimacasiyayaj itlatzacuiltil Toteco Dios ipampa nopa tlajtlacoli tlen mochihuayayaj, mosentilijque nohuaya. Pero axaca nijnojnotzqui, niyon ax nimoquetzqui hasta quema ajsic hora para tijtlatise tlacajcahualistli para Toteco Dios ica tiotlac. 
<span class="verse" id="ER9_5">5&#160;</span>Teipa nimoquetzqui ica noyoyo tzayantoc huan ica miyac cuesoli huan niyajqui nimotlancuaquetzato iixpa TOTECO noDios. Nopano nimomatlalanqui iixpa huan pejqui nimomaijtohua, 
<span class="verse" id="ER9_6">6&#160;</span>huan niquilhui: </div>
<div class='q'>“Noteco Dios, tlahuel nipinahua para nimoixayactlalanas moixpa pampa tlahuel miyac titlajtlacolchijtoque moixpa. Huan nopa tlajtlacoli tlen tijhuicaj moixpa onajsitoc hasta elhuicac. 
<span class="verse" id="ER9_7">7&#160;</span>Hasta quema itztoyaj tohuejcapan tatahua huan hasta ama, tiisraelitame tijsenhuiquilijtoque ipan tlajtlacoli. Huan yeca titechcajtoc tojuanti, totlanahuatijcahua huan totajtzitzi, ininmaco tlanahuatiani ipan sequinoc tlaltini. Huan inijuanti techquixtijque ipan totlal, techcocojque, techtlaxtequilijque huan techpinahualtijtoque. Huan queja nopa techpixtoque hasta ama. </div>
<div class='q'>
<span class="verse" id="ER9_8">8&#160;</span>“Huan ama, TOTECO Dios, titechtlasojtlatoc para se tlalochtli, huan titechcahuilijtoc para se quesqui tojuanti ma timocuepaca nica ipan altepetl Jerusalén huan para nica tijpiyase se pilquentzi motequi ipan motiopa tlen tlatzejtzeloltic. Tijchijtoc ma tipaquica para se tlalochtli huan titechmacatoc yancuic yolistli huan para ma caxani ietica totequi tlen tlahuel ohui eliyaya. 
<span class="verse" id="ER9_9">9&#160;</span>Pampa tiitztoyaj titequipanohuani tlen iniaxcahua totecojhua, pero ta ax quema titechtlahuelcajqui. Titechicnelijtoc huan tiquinyoltilana tlanahuatiani ipan tlali Persia para inijuanti nojquiya techicnelijque. Huan pampa nopa tlanahuatiani mitzimacasij ta, techpalehuijtoque para tijcualtlalijque motiopa tlen quixolejtoyaj. Huan techchihuilijtoque para ma tiitztoca temachtli nica ipan ni tlali Judá huan ipan ni Jerusalén altepetl. </div>
<div class='q'>
<span class="verse" id="ER9_10">10&#160;</span>“Huan ama Toteco Dios, ¿tlaque huelis tiquijtose? Sampa timitzixpanotoque huan tijcajtoque motlanahuatilhua, 
<span class="verse" id="ER9_11">11&#160;</span>tlen titechmacatoc ica motiocamanalojcahua achtohuiya. Pampa achtohui titechilhui para nopa cuali tlali tlen tijselisquíaj para toaxca eltoc tlahuel fiero moixpa ipampa tlajtlacoli. Tlahuel ax tlapajpactic eltoya moixpa tlen campa pehua hasta campa ontlami pampa nopa tlacame tlen itztoque quisoquihuijtoque ica inintlajtlacolhua tlen ax tijnequi tiquitas. 
<span class="verse" id="ER9_12">12&#160;</span>Titechilhui nojquiya para ma amo tiquincahuilica para toichpocahua ma monamictica ica inintelpocahua, niyon totelpocahua ica iniichpocahua. Titechilhuijtoc para ax timohuampochihuase ininhuaya, niyon ax tiquinpalehuise para quipiyase tlen cuali. Titechilhui intla tijchijtosquíaj queja tiquijto, huajca tijpiyasquíaj chicahualistli, huan totlal quipiyasquía tlahuel miyac itlajca. Huan elisquía temachtli totlal para tiquincahuilijtehuasquíaj toconehua, pero ax tijcajque. </div>
<div class='q'>
<span class="verse" id="ER9_13">13&#160;</span>“Huan teipa ta tlahuel titechtlatzacuilti ipampa nochi tlen fiero tijchijtoque. Nelía aya titechtlatzacuiltía queja quinamiqui ipampa nochi nopa tlajtlacoli tlen tijhuicaj moixpa. Pero yonque ya nopa, titechicnelijtoc huan tijchijtoc ma timocuepaca sampa nica ipan ni altepetl Jerusalén. 
<span class="verse" id="ER9_14">14&#160;</span>Pero yonque nochi ya nopa tlen titechchihuilijtoc, sampa tiquixpanotoque motlanahuatilhua, huan timosejcotilijtoque ininhuaya ni tlacame nica tlen tlahuel fiero quichihuaj. Huelis ama temachtli ticualanis, huan titechtzontlamiltis nochi tojuanti huan ax mocahuas niyon se. </div>
<div class='q'>
<span class="verse" id="ER9_15">15&#160;</span>“¡Ay TOTECO Dios! Ta tlen titoTECO tiisraelitame. Ta tixitlahuac huan yeca titechtlatzacuiltijtoc hasta san se ome tojuanti noja tiitztoque hasta ama. Huan ama tlahuel titlajtlacolchijtoque sampa. ¿Quejatza huelis timoquetzase moixpa?”  </div>
<div class='psalmlabel' id='ER10_0'> 10</div>
<div class='s'>Nopa israelitame sampa moiyocatlalijque para Toteco Dios </div>
<div class='p'>
<span class="verse" id="ER10_1">1&#160;</span>Huan nimocajqui nimotlancuaquetztoc iixpa Toteco Dios huan niquilhuiyaya totlajtlacolhua ipan itiopa huan nichocayaya chicahuac. Huan quema noja nimomaijtoyaya, ajsicoj miyac tlacame, sihuame huan coneme tlen chocaque chicahuac nohuaya. 
<span class="verse" id="ER10_2">2&#160;</span>Teipa Secanías, icone Jehiel, tlen ichaj ehuani Elam techilhui: “Tijmatij para titlajtlacolchijtoque ica Toteco Dios pampa timocuilijtoque sihuame tlen sejcoyoc ehuaj, pero noja huelis Toteco Dios techtlasojtlas tiisraelitame. 
<span class="verse" id="ER10_3">3&#160;</span>Huajca ma tijchihuase se tlajtolsencahuali iixpa Toteco Dios huan tiquincahuase nochi tosihuajhua huan toconehua tlen ax israelitame. Huan tijchihuase nochi tlen ta huan inijuanti tlen quitlepanitaj Toteco Dios technahuatíaj. Tijchihuase nochi queja quiijtohua itlanahuatilhua Toteco Dios. 
<span class="verse" id="ER10_4">4&#160;</span>Huajca ama ximoquetza huan xitechilhui tlaque monequi tijchihuase pampa ta motequi para tijchihuas. Ximosemaca huan tojuanti tiitztose mohuaya.” </div>
<div class='p'>
<span class="verse" id="ER10_5">5&#160;</span>Huajca na, niEsdras, nimoquetzqui huan niquinilhui nopa tlayacanca totajtzitzi huan levitame huan nochi israelitame para ma quiijtoca intla quichihuasquíaj queja Secanías quiijtojtoya. Huan quiijtojque para, quena. 
<span class="verse" id="ER10_6">6&#160;</span>Teipa na niEsdras nicalajqui ipan itiopa Toteco Dios ipan icuarto Johanán, icone Eliasib, huan ax nitlacuajqui, niyon ax tleno niquic pampa tlahuel nimocuesojtoya ica inintlajtlacolhua tlacame tlen mocueptoyaj ipan altepetl Jerusalén tlen tlali Babilonia. </div>
<div class='p'>
<span class="verse" id="ER10_7">7&#160;</span>Huan quinyolmelajque nochi israelitame tlen mocueptoyaj huan itztoyaj ipan tlali Judá para ma mosentilica ipan Jerusalén. 
<span class="verse" id="ER10_8">8&#160;</span>Huan intla acajya ax moixnextisquía ipan Jerusalén ica eyi tonali queja quiijtojtoyaj nopa tlayacanani huan huehue tlacame, huajca quincuilisquíaj inintlal, huan nochi tlen iniaxca, huan quinpanquixtisquíaj huan ayoc moixmatise para israelitame. </div>
<div class='p'>
<span class="verse" id="ER10_9">9&#160;</span>Huan ipan 20 itequi nopa chicnahui metztli ipan toisraelita calendario [10:9 Elqui huejcajquiya ipan se 19 itequi diciembre ipan tocalendario tlen ama.], nochi tlacame tlen itztoyaj ipan tlali Judá huan tlali Benjamín moixnextijque ipan altepetl Jerusalén huan mosehuijque ipan nopa hueyi plaza iixmelac itiopa Toteco Dios. Huan hasta huihuipicayayaj pampa quimatiyayaj para se hueyi tlamantli tlen ica quinnotztoyaj. Huan nojquiya huihuipicayayaj pampa tlahuel huetziyaya atl chicahuac. 
<span class="verse" id="ER10_10">10&#160;</span>Huajca na nimoquetzqui, niEsdras, nitotajtzi huan niquinilhui: </div>
<div class='p'>―Intlajtlacolchijtoque pampa inmosihuajtijtoque ininhuaya sihuame tlen ax israelitame. Yeca inquihueyilijtoque totlajtlacolhua tiisraelitame huan nopa tlatzacuiltilistli tlen tijselise. 
<span class="verse" id="ER10_11">11&#160;</span>Huajca ama xijpohuaca imotlajtlacolhua iixpa TOTECO Dios, yajaya tlen ininTECO tohuejcapan tatahua. Xijchihuaca tlen ya ipaquilis huan ximohuejcatlalica tlen nopa tlacame tlen ehuaj ni tlali huan xiquincuepaca imosihuajhua tlen ax israelitame. </div>
<div class='p'>
<span class="verse" id="ER10_12">12&#160;</span>Huan nochi nopa tlacame tlen mosentilijtoyaj nopano tlananquilijque chicahuac: </div>
<div class='p'>―Cualtitoc, tijchihuase nochi tlen tiquijtojtoc. 
<span class="verse" id="ER10_13">13&#160;</span>Huan nojquiya quiijtojque: ama huetzi atl chicahuac huan ax huelis tihuejcahuase timocahuase calteno ipan ni tonali quema mojmostla huetzi atl. Huan ni tlamantli ax mosencahuas ipan se tonal pampa tlahuel timiyac tojuanti tlen titlajtlacolchijtoque. 
<span class="verse" id="ER10_14">14&#160;</span>¿Ax hueli san mocahuase nica totlayacancahua queja topatlacahua tojuanti huan quisencahuase quema intechtlajtolsencahuase sesen tojuanti? Huan teipa quema intechilhuise tlaque tonal ma tihualaca, timoixnextiquij nica tojuanti tlen timocuilijtoque sihuame tlen ax israelitame. Tihualase ininhuaya nopa huehue tlacame huan jueces tlen toaltepehua tlen quimatij tlen melahuac. Huan tijsencahuase nochi ni tlamantli cuali iixpa Toteco Dios queja quinamiqui hasta quiyolpactis huan ayoc toca cualanis. </div>
<div class='p'>
<span class="verse" id="ER10_15">15&#160;</span>Huan nochi quiijtojque para cuali queja quiijtojtoyaj. San Jonatán, icone Asael, huan Jahazías, icone Ticva, inijuanti ax quinpacti, niyon ax quinpacti Mesulam, huan Sabetai tlen eliyaya se levita. 
<span class="verse" id="ER10_16">16&#160;</span>Pero yonque ax quinpactiyaya, ya nopa tijchijque. Huan nechtlapejpenijque na, niEsdras nitotajtzi, huan sequinoc tlacame tlen itztoyaj tlayacanani ipan nopa huejhueyi familias tlen inintatahua. Huan techilhuijque ma titetlajtolsencahuaca ipan ni tlamantli. Huan teipa timosentilijque huan tipejque titequitij ipan nopa achtohui tonal ipan metztli majtlactli ipan toisraelita calendario [10:16 Elqui huejcajquiya ipan se 29 itequi diciembre ipan tocalendario tlen ama.]. 
<span class="verse" id="ER10_17">17&#160;</span>Huan ax titlanque tiquintlajtolsencahuaj nochi tlen mosihuajtijtoyaj ica tlen ax israelitame hasta ipan nopa achtohui tonal ipan nopa achtohui metztli ipan toxihui [10:17 Elqui huejcajquiya ipan 27 itequi marzo ipan tocalendario tlen ama.]. </div>
<div class='s'>Iniixhuihua totajtzitzi mocuilijtoyaj sihuame tlen sequinoc tlaltini </div>
<div class='p'>
<span class="verse" id="ER10_18">18&#160;</span>Ya ni inintoca iniixhuihua totajtzitzi tlen mocuilijtoyaj sihuame tlen ax israelitame: </div>
<div class='q'>Tlen iteipa ixhuihua Jesúa tlen eliyaya icone Josadac, huan nochi iicnihua: </div>
<div class='q2'>Maasías, Eliezer, Jarib huan Gedalías. 
<span class="verse" id="ER10_19">19&#160;</span>Huan queja quitencahuilijtoyaj Toteco Dios, nochi quincajque ininsihuajhua huan moyolcuepque tlen inintlajtlacolhua huan quimacaque Toteco Dios se oquich borrego para se tlacajcahualistli para inintlajtlacolhua. </div>
<div class='q'>
<span class="verse" id="ER10_20">20&#160;</span>Huan tlen iteipa ixhuihua Imer: </div>
<div class='q2'>Hanani huan Zebadías. </div>
<div class='q'>
<span class="verse" id="ER10_21">21&#160;</span>Huan tlen iteipa ixhuihua Harim: </div>
<div class='q2'>Maasías, Elías, Semaías, Jehiel huan Uzías. </div>
<div class='q'>
<span class="verse" id="ER10_22">22&#160;</span>Huan tlen iteipa ixhuihua Pasur: </div>
<div class='q2'>Elioenai, Maasías, Ismael, Natanael, Jozabad huan Elasa. </div>
<div class='s'>Levitame tlen mocuilijtoyaj sihuame tlen sequinoc tlaltini </div>
<div class='q'>
<span class="verse" id="ER10_23">23&#160;</span>Ya ni inintoca levitame tlen quichijtoyaj: </div>
<div class='q2'>Jozabad, Simei, Kelaía (tlen nojquiya itoca Kelita), Petaías, Judá, huan Eliezer. </div>
<div class='q'>
<span class="verse" id="ER10_24">24&#160;</span>Ya ni itoca huicani tlen quichijtoya: </div>
<div class='q2'>Eliasib. </div>
<div class='q'>Ya ni inintoca tlen tlamocuitlahuijque ipan tiopa ipuertajyo tlen quichijtoyaj: </div>
<div class='q2'>Salum, Telem, huan Uri. </div>
<div class='p'>
<span class="verse" id="ER10_25">25&#160;</span>Ya ni inintoca sequinoc israelitame tlen mocuilijtoyaj sihuame tlen ax israelitame: </div>
<div class='q'>Tlen iteipa ixhuihua Paros: </div>
<div class='q2'>Ramía, Jezías, Malquías, Mijamín, Eleazar, Malquías huan Benaía. </div>
<div class='q'>
<span class="verse" id="ER10_26">26&#160;</span>Tlen iteipa ixhuihua Elam: </div>
<div class='q2'>Matanías, Zacarías, Jehiel, Abdi, Jeremot huan Elías. </div>
<div class='q'>
<span class="verse" id="ER10_27">27&#160;</span>Tlen iteipa ixhuihua Zatu: </div>
<div class='q2'>Elioenai, Eliasib, Matanías, Jeremot, Zabad huan Aziza. </div>
<div class='q'>
<span class="verse" id="ER10_28">28&#160;</span>Tlen iteipa ixhuihua Bebai: </div>
<div class='q2'>Johanán, Hananías, Zabai huan Atlai. </div>
<div class='q'>
<span class="verse" id="ER10_29">29&#160;</span>Tlen iteipa ixhuihua Bani: </div>
<div class='q2'>Mesulam, Maluc, Adaía, Jasub, Seal huan Ramot. </div>
<div class='q'>
<span class="verse" id="ER10_30">30&#160;</span>Tlen iteipa ixhuihua Pahat Moab: </div>
<div class='q2'>Adna, Quelal, Benaía, Maasías, Matanías, Bezaleel, Binúi huan Manasés. </div>
<div class='q'>
<span class="verse" id="ER10_31">31&#160;</span>Tlen iteipa ixhuihua Harim: </div>
<div class='q2'>Eliezer, Isaías, Malquías, Semaías, Simeón, 
<span class="verse" id="ER10_32">32&#160;</span>Benjamín, Maluc huan Semarías. </div>
<div class='q'>
<span class="verse" id="ER10_33">33&#160;</span>Tlen iteipa ixhuihua Hasum: </div>
<div class='q2'>Matenai, Matata, Zabad, Elifelet, Jeremai, Manasés huan Simei. </div>
<div class='q'>
<span class="verse" id="ER10_34">34&#160;</span>Tlen iteipa ixhuihua Bani: </div>
<div class='q2'>Madai, Amram, Uel, 
<span class="verse" id="ER10_35">35&#160;</span>Benaía, Bedías, Quelúhi, 
<span class="verse" id="ER10_36">36&#160;</span>Vanías, Meremot, Eliasib, 
<span class="verse" id="ER10_37">37&#160;</span>Matanías, Matenai huan Jaasai. </div>
<div class='q'>
<span class="verse" id="ER10_38">38&#160;</span>Tlen iteipa ixhuihua Binúi: </div>
<div class='q2'>Simei, 
<span class="verse" id="ER10_39">39&#160;</span>Selemías, Natán, Adaía, 
<span class="verse" id="ER10_40">40&#160;</span>Macnadebai, Sasai, Sarai, 
<span class="verse" id="ER10_41">41&#160;</span>Azareel, Selemías, Semarías, 
<span class="verse" id="ER10_42">42&#160;</span>Salum, Amarías huan José. </div>
<div class='q'>
<span class="verse" id="ER10_43">43&#160;</span>Huan tlen iteipa ixhuihua Nebo: </div>
<div class='q2'>Jeiel, Matatías, Zabad, Zebina, Jadau, Joel huan Benaía. </div>
<div class='p'>
<span class="verse" id="ER10_44">44&#160;</span>Nochi ni tlacame tlen nica eltoc inintoca mocuilijtoyaj sihuame tlen ax israelitame huan sequin nopa sihuame ya quinmacatoyaj ininconehua.</div><div class="footnote">
<hr />
</div>
</div></body></html>
