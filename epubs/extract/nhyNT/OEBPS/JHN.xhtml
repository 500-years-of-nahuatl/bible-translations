<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="nhy" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>Itlajtol totajtzin Dios = El Nuevo Testamento San Juan 1</title>
</head>
<body dir='ltr'>
<ul class='tnav'>
<li><a href='index.xhtml'>San Juan</a></li>
</ul><ul class='tnav'><li><a href='JHN.xhtml#JN1_0'>1</a></li>
<li><a href='JHN.xhtml#JN2_0'>2</a></li>
<li><a href='JHN.xhtml#JN3_0'>3</a></li>
<li><a href='JHN.xhtml#JN4_0'>4</a></li>
<li><a href='JHN.xhtml#JN5_0'>5</a></li>
<li><a href='JHN.xhtml#JN6_0'>6</a></li>
<li><a href='JHN.xhtml#JN7_0'>7</a></li>
<li><a href='JHN.xhtml#JN8_0'>8</a></li>
<li><a href='JHN.xhtml#JN9_0'>9</a></li>
<li><a href='JHN.xhtml#JN10_0'>10</a></li>
</ul><ul class='tnav'>
<li><a href='JHN.xhtml#JN11_0'>11</a></li>
<li><a href='JHN.xhtml#JN12_0'>12</a></li>
<li><a href='JHN.xhtml#JN13_0'>13</a></li>
<li><a href='JHN.xhtml#JN14_0'>14</a></li>
<li><a href='JHN.xhtml#JN15_0'>15</a></li>
<li><a href='JHN.xhtml#JN16_0'>16</a></li>
<li><a href='JHN.xhtml#JN17_0'>17</a></li>
<li><a href='JHN.xhtml#JN18_0'>18</a></li>
<li><a href='JHN.xhtml#JN19_0'>19</a></li>
<li><a href='JHN.xhtml#JN20_0'>20</a></li>
</ul><ul class='tnav'>
<li><a href='JHN.xhtml#JN21_0'>21</a></li>
</ul>

<div class='main' id='JN0_0'>

<div class='mt'>SAN JUAN OKIJKUILOJ YIN KUALE TLAJTOLE DE JESUCRISTO  </div>
<div class='psalmlabel' id='JN1_0'> 1</div>
<div class='s'>Itlajtol in toTajtzin Dios omokuepke tlakatl </div>
<div class='p'>

<span class="verse" id="JN1_1">1&#160;</span>Nijkuak ayamo otzinpewaya in tlaltikpak, yoyeka in Cristo, iwan Cristo oyeka iwan Dios, iwan Cristo yen Dios. 
<span class="verse" id="JN1_2">2&#160;</span>Cristo yoyeka iwan Dios desde itzintian tlaltikpak. 
<span class="verse" id="JN1_3">3&#160;</span>Cristo okichij nochi tlan onkaj, iwan tla amo por yen Cristo, mach yeni nochi tlan axan onkaj. 
<span class="verse" id="JN1_4">4&#160;</span>Itech Cristo oyeka nemilistle, iwan yon nemilistle oyeka yen tlanextle para nochtin in tlakaj. 
<span class="verse" id="JN1_5">5&#160;</span>Yon tlanextle tlawia kan tlatleyua. Iwan yon tlatleyualotl mach weli kisewia in tlanextle. </div>
<div class='p'>
<span class="verse" id="JN1_6">6&#160;</span>Oyeka se tlakatl itoka Juan katlej Dios okualtitlanke. 
<span class="verse" id="JN1_7">7&#160;</span>Okualtitlanke para yetos testigo para ma tetlapowi de yon tlanextle, para ijkón nochtin ma kineltokakan. 
<span class="verse" id="JN1_8">8&#160;</span>Juan mach oyeka yen tlanextle, sino yej owalaj para tetlapowis de yon tlanextle. 
<span class="verse" id="JN1_9">9&#160;</span>Cristo yen katlej melawak tlanextle, katlej kintlawilia nochtin in tlakaj, iwan owalaj ixko yin tlaltikpak. </div>
<div class='p'>
<span class="verse" id="JN1_10">10&#160;</span>Cristo oyeka ixko yin tlaltikpak, iwan yen okichij in tlaltikpak. Pero in tlaltikpaktlakaj mach okimomakakej kuenta akin Yej. 
<span class="verse" id="JN1_11">11&#160;</span>Cristo owalaj innawak in tlakaj katlej iaxkawan, pero katlej iaxkawan mach okiresibirojkej. 
<span class="verse" id="JN1_12">12&#160;</span>Pero sekimej katlej okiresibirojkej iwan otlaneltokakej inawak, Cristo okinmakak poder para ma yekan ipilwan toTajtzin Dios. 
<span class="verse" id="JN1_13">13&#160;</span>Otlakatkej kej ipilwan, pero mach otlakatkej ken nijkuak tlakati se konetl. Nion mach otlakatkej por yen tetajmej okinekej kinpiaskej inkonewan, sino otlakatkej kej ipilwan Dios porke yen toTajtzin Dios okimonekiltij ma tlakatikan inawak. </div>
<div class='p'>
<span class="verse" id="JN1_14">14&#160;</span>Cristo omochij tlakatl iwan towan onenke ixko yin tlaltikpak, iwan otikitakej imawisotlanex, imawisotlanex de san Yej se iKone in toTajtzin Dios. Otechmakak miek itlasojtlalis iwan otechmachtij tlan melawak. </div>
<div class='p'>
<span class="verse" id="JN1_15">15&#160;</span>Juan otetlapowij de Cristo, iwan chikawak okijtoj: </div>
<div class='p'>―Yen yin tlakatl de akin nej onikijtoaya nijkuak onikijtoj: “Katlej witz satepan de nej, okachi weyikistok (weyititok) ke nej, porke Yej yoyeka desde okachi achtoj antes de nej nitlakatini.” </div>
<div class='p'>
<span class="verse" id="JN1_16">16&#160;</span>Tinochtin tejwan tikresibirojtokej miek tlamantle tlan kuale de Cristo. Porke Yej techtlasojtla iwan techmachtia tlan melawak. 
<span class="verse" id="JN1_17">17&#160;</span>Dios otechmakak itlanawatil por medio de Moisés. Pero itlasojtlalis iwan tlan melawak owalaj por medio de Jesucristo. 
<span class="verse" id="JN1_18">18&#160;</span>Dios mach semi akaj kita. Pero iKone katlej san Yej se, katlej noijki Dios, iwan katlej kajki iwan iPapan, yen otechixmatiltiko in Dios. </div>
<div class='s'>In Juan Tlakuateekij otetlapowij de Cristo </div>
<div class='r'>(Mt. 3:11-12; Mr. 1:7-8; Lc. 3:15-17) </div>
<div class='p'>
<span class="verse" id="JN1_19">19&#160;</span>In judiojtin de Jerusalén okintitlankej sekimej tiopixkej iwan sekimej levitas para ma kitlajtlaniikan in Juan akin yej. 
<span class="verse" id="JN1_20">20&#160;</span>Iwan Juan okinmilwij ipan melajka: </div>
<div class='p'>―Mach nej niCristo. </div>
<div class='p'>
<span class="verse" id="JN1_21">21&#160;</span>Iwan okitlajtlanijkej: </div>
<div class='p'>―Tonses, ¿akin tej? ¿Tej tiElías? </div>
<div class='p'>Juan okijtoj: </div>
<div class='p'>―Amo, nej mach niElías. </div>
<div class='p'>Oksemi okitlajtlanijkej: </div>
<div class='p'>―¿Yen tej tiprofeta katlej kipia de witz? </div>
<div class='p'>Juan okinnankilij: </div>
<div class='p'>―Amo, mach nej. </div>
<div class='p'>
<span class="verse" id="JN1_22">22&#160;</span>Ijkuakón kiné okilwijkej: </div>
<div class='p'>―¿Akin tej kiné? Moneki xitechilwi para ijkón welis tikinmakaskej itlaj rason katlej otechwaltitlankej. ¿Tlan welis titechilwis de tej? </div>
<div class='p'>
<span class="verse" id="JN1_23">23&#160;</span>Juan okinnankilij: </div>
<div class='p'>―Yen Nej katlej nitetzajtzilia kan tlawaki: “Xikmelawakan iojwi in Señor” ―ijkón ken ya wejkawitl okijtoj in profeta Isaías nik ijkón nikchiwas. </div>
<div class='p'>
<span class="verse" id="JN1_24">24&#160;</span>Katlej oyajkej okitatoj in Juan oyekaj intlatitlanilwan in fariseos. 
<span class="verse" id="JN1_25">25&#160;</span>Iwan okitlajtlanijkej: </div>
<div class='p'>―¿Tlanik kiné titlakuateekia tla amo yen tej tiCristo, nion amo yen tej tiElías, nion amo yen tej tiprofeta katlej tikchiaj ma wiki? </div>
<div class='p'>
<span class="verse" id="JN1_26">26&#160;</span>Juan okinnankilij ijkín: </div>
<div class='p'>―Nej nitlakuateekia ika atl. Pero amowan kajki se akin namejwan mach ankixmatij. 
<span class="verse" id="JN1_27">27&#160;</span>Yen yon katlej witz satepan de nej. Iwan nion mach notech powi para nikaktotomas. </div>
<div class='p'>
<span class="verse" id="JN1_28">28&#160;</span>Yon otlamochij itech tlale de pueblo de Betábara, ik ne lado de yen weyatl Jordán, kan Juan otlakuateekiaya. </div>
<div class='s'>Jesús yen iichkatzin in toTajtzin Dios </div>
<div class='p'>
<span class="verse" id="JN1_29">29&#160;</span>Owalmostlatik, Juan okitak in Jesús owalaya inawak, iwan okijtoj: </div>
<div class='p'>―Xikitakan iichkatzin in toTajtzin Dios, katlej kintlapojpolwis in tlaltikpaktlakaj de intlajtlakol. 
<span class="verse" id="JN1_30">30&#160;</span>Yen yin tlakatl de katlej nej onikijtoj: “Satepan de nej witz se tlakatl katlej okachi weyikistok (weyititok) ke nej. Yej yipa yoyeka desde okachi achtoj, antes de nej nitlakatini.” 
<span class="verse" id="JN1_31">31&#160;</span>Nej mach onikixmatia. Pero por yonik nej nitlakuateekijtiwitz ika atl para ijkón in tlakaj de Israel ma kixmatikan. </div>
<div class='p'>
<span class="verse" id="JN1_32">32&#160;</span>Juan noijki okijtoj: </div>
<div class='p'>―Nej onikitak in Espíritu Santo owaltemok de ilwikak kej se paloma iwan ipan omotlalij. 
<span class="verse" id="JN1_33">33&#160;</span>Nej mach ya onikixmatia, pero akin onechwaltitlanke ma nitlakuateeki ika atl, onechilwij: “Nijkuak tikitas in Espíritu Santo waltemos iwan motlalis ipan se tlakatl, yen yon katlej tlakuateekis ika Espíritu Santo.” 
<span class="verse" id="JN1_34">34&#160;</span>Iwan nej yonikitak, iwan por yonik namechilwia nik yen yon iKone in toTajtzin Dios. </div>
<div class='s'>Katlej yakinika okinnotzke imomachtijkawan in Jesús </div>
<div class='p'>
<span class="verse" id="JN1_35">35&#160;</span>Owalmostlatik, in Juan oksemi ompa oyeka iwan omen imomachtijkawan. 
<span class="verse" id="JN1_36">36&#160;</span>Iwan nijkuak okitak nik in Jesús ik ompa opanoaya, okijtoj: </div>
<div class='p'>―Xikitakan iichkaKone in toTajtzin Dios. </div>
<div class='p'>
<span class="verse" id="JN1_37">37&#160;</span>Iwan yonmej omen imomachtijkawan in Juan okikakej tlan okijtoj. Iwan satepan oyajkej iwan Jesús. 
<span class="verse" id="JN1_38">38&#160;</span>Nijkuak in Jesús omokuepke iwan okinmitak nik ikuitlapan oyayaj, okinmilwij: </div>
<div class='p'>―¿Tlan ankitemoaj? </div>
<div class='p'>Iwan yejwan okijtojkej: </div>
<div class='p'>―Rabí ―kijtosneki Tlamachtij―, ¿kan tichanti? </div>
<div class='p'>
<span class="verse" id="JN1_39">39&#160;</span>Iwan Jesús okinmilwij: </div>
<div class='p'>―Xiwikikan iwan xikitakan. </div>
<div class='p'>Ijkuakón yejwan oyajkej iwan Jesús iwan okitakej kan chanti, iwan ompa omokajkej iwan Jesús yon tonale, porke yoyeka kej las kuatro de tiotlakke. 
<span class="verse" id="JN1_40">40&#160;</span>Andrés, ikni in Simón Pedro, oyeka se de yonmej omen katlej okikakej tlan okijtoj in Juan iwan satepan oyajkej iwan Jesús. 
<span class="verse" id="JN1_41">41&#160;</span>Andrés niman oyáj okitemoto ikni katlej itoka Simón, iwan okilwij: </div>
<div class='p'>―Yotikajsikej in Mesías ―kijtosneki Cristo o noso Tlapejpenale de Dios. </div>
<div class='p'>
<span class="verse" id="JN1_42">42&#160;</span>Iwan okiwikak inawak Jesús. Nijkuak in Jesús okitak, okilwij: </div>
<div class='p'>―Tej tiSimón, titekone de Jonás. Tej yetos motoka tiCefas ―kijtosneki Pedro o noso Tetl. </div>
<div class='s'>Jesús okinotzke in Felipe iwan Natanael </div>
<div class='p'>
<span class="verse" id="JN1_43">43&#160;</span>Owalmostlatik, in Jesús okiyejyekoj yas ik estado de Galilea. Ompa okitak in Felipe iwan okilwij: </div>
<div class='p'>―Xiwiki nowan. </div>
<div class='p'>
<span class="verse" id="JN1_44">44&#160;</span>Felipe oyeka de pueblo de Betsaida, kan ochantiaj Andrés iwan Pedro. 
<span class="verse" id="JN1_45">45&#160;</span>Felipe okitemoto in Natanael, iwan okilwij: </div>
<div class='p'>―Yotikajsikej in tlakatl de katlej Moisés okijtoj walani iwan okijkuiloj itech itlanawatil. In ya wejkawitl profetajtin noijki okijkuilojkej de yon tlakatl. Iwan yon tlakatl yen Jesús ikone in José de pueblo de Nazaret. </div>
<div class='p'>
<span class="verse" id="JN1_46">46&#160;</span>Natanael okijtoj: </div>
<div class='p'>―¿Welis kisas itlaj kuale itech pueblo de Nazaret? </div>
<div class='p'>Felipe okinankilij: </div>
<div class='p'>―Xiwiki xikitaki. </div>
<div class='p'>
<span class="verse" id="JN1_47">47&#160;</span>Nijkuak in Jesús okitak in Natanael yowalaya inawak, okijtoj: </div>
<div class='p'>―Nian witz se katlej melawak israelita, katlej amo tlakajkayawa. </div>
<div class='p'>
<span class="verse" id="JN1_48">48&#160;</span>Natanael okitlajtlanij in Jesús: </div>
<div class='p'>―¿Kenik tinechixmati? </div>
<div class='p'>Iwan Jesús okinankilij: </div>
<div class='p'>―Antes de mitznotzati in Felipe, nijkuak otieka itlampa igoskuawitl, Nej onimitzitak. </div>
<div class='p'>
<span class="verse" id="JN1_49">49&#160;</span>Ijkuakón Natanael okijtoj: </div>
<div class='p'>―Tlamachtij, tejwatzin titeKone de Dios. Tejwatzin tiRey de Israel. </div>
<div class='p'>
<span class="verse" id="JN1_50">50&#160;</span>Jesús okinankilij: </div>
<div class='p'>―Por onimitzilwij nik onimitzitak itlampa igoskuawitl, ¿por yonik tinechneltoka? Okachi wejweyin tlamantin tikinmitas ke yon. </div>
<div class='p'>
<span class="verse" id="JN1_51">51&#160;</span>Jesús noijki okijtoj: </div>
<div class='p'>―Ipan melajka namechilwia, namejwan ankitaskej in ilwikak tlapotos, iwan angelestin de Dios tlejkoskej iwan temoskej nopan Nej katlej onimochij nitlakatl.  </div>
<div class='psalmlabel' id='JN2_0'> 2</div>
<div class='s'>Kan otlanamiktijkej itech pueblo de Caná </div>
<div class='p'>
<span class="verse" id="JN2_1">1&#160;</span>Owiptlatik, omochij se ilwitl kan monamiktiaj itech pueblo de Caná itech estado de Galilea. Ompa oyeka imaman in Jesús. 
<span class="verse" id="JN2_2">2&#160;</span>Noijki okinminbitarojkej in Jesús iwan imomachtijkawan itech yon ilwitl. 
<span class="verse" id="JN2_3">3&#160;</span>Iwan nijkuak otlanke in vino, imaman in Jesús okilwij: </div>
<div class='p'>―Mach ok kipiaj vino. </div>
<div class='p'>
<span class="verse" id="JN2_4">4&#160;</span>Jesús okinankilij: </div>
<div class='p'>―Tejwatzin nanan, mach moneki xinechilwi tlanon moneki nikchiwas. Mach ya ajsi ora para pewas nitekipanos. </div>
<div class='p'>
<span class="verse" id="JN2_5">5&#160;</span>Imaman okinmilwij katlej otlaserbirojtokaj: </div>
<div class='p'>―Xikchiwakan nochi tlan Yej amechilwis. </div>
<div class='p'>
<span class="verse" id="JN2_6">6&#160;</span>Ompa oyekaj chikuasen wejweyin xoktzinmej katlej ika okitlaliayaj atl in judiojtin, para ika omomajtekiayaj kej se kostumbre para omochipawayaj inawak Dios. Ijtik kada se xoktzin oakia kanaj se sien litros de atl. 
<span class="verse" id="JN2_7">7&#160;</span>Jesús okinmilwij in tlaserbirojkej: </div>
<div class='p'>―Xikintemitikan yinmej xoktzinmej ika atl. </div>
<div class='p'>Yejwan okintemitijkej asta otenkej. 
<span class="verse" id="JN2_8">8&#160;</span>Iwan Jesús okinmilwij: </div>
<div class='p'>―Axan xikixtikan achitzin, iwan xikitkilikan in tlakatl katlej tlayekanke de yen tlaserbirojkej. </div>
<div class='p'>Okitkilijkej kiné. 
<span class="verse" id="JN2_9">9&#160;</span>In yon tlayekanke okiyekoj in atl katlej omokuepke vino, mach okimatia de kan owalaj, san yen katlej tlaserbiroaj katlej okixtijkej atl okimatiaj de kan owalaj. Iwan ijkuakón in tlayekanke okinotzke in novio. 
<span class="verse" id="JN2_10">10&#160;</span>Okilwij: </div>
<div class='p'>―Nochtin in tlakaj kitemaka achtoj katlej kuale vino, iwan nijkuak ya miek yokonikej, ijkuakón kitemakaj katlej okachi barato. Pero tejwatzin otikaj katlej kuale vino para satepan tiktemakas. </div>
<div class='p'>
<span class="verse" id="JN2_11">11&#160;</span>Yen yin katlej yakinika milagro okichij in Jesús itech pueblo de Caná de Galilea. Ika yon milagro okiteititij ipoder. Iwan imomachtijkawan otlaneltokakej inawak. 
<span class="verse" id="JN2_12">12&#160;</span>Satepan de yon, Jesús oyáj para Capernaum, ompa opanok kanaj keski tonale iwan imaman, iwan ikniwan, iwan imomachtijkawan. </div>
<div class='s'>Jesús okinkixtij in tlanamakakej de ijtik in weyi tiopan </div>
<div class='r'>(Mt. 21:12-13; Mr. 11:15-18; Lc. 19:45-46) </div>
<div class='p'>
<span class="verse" id="JN2_13">13&#160;</span>Nijkuak yoajsia inmilwiw in judiojtin katlej itoka pascua, Jesús oyáj para Jerusalén. 
<span class="verse" id="JN2_14">14&#160;</span>Iwan okinmitajsik ijtik in weyi tiopan in bakajnamakakej, in ichkanamakakej, in palomasnamakakej, iwan in tominpatlakej katlej ompa oewatokaj itech inmesa. 
<span class="verse" id="JN2_15">15&#160;</span>Jesús okichij se chikotejmekatl, iwan okinkixtij de kan patio de yen weyi tiopan ika nochi inmichkawan iwan inbakajwan. Okinxoyawilij intomin in tominpatlakej, iwan okintlatlamochilij inmesajwan. 
<span class="verse" id="JN2_16">16&#160;</span>Jesús okinmilwij in palomasnamakakej: </div>
<div class='p'>―Xikinkixtikan namopalomaswan de nian. Amo xikkuepakan kej se tiankistle ikalijtik in noPapan. </div>
<div class='p'>
<span class="verse" id="JN2_17">17&#160;</span>Ijkuakón okelnamikej imomachtijkawan nik in tiotlajkuilole kijta: “Sa tekitl niktlasojtla mokalijtik ika nochi noyolo.” </div>
<div class='p'>
<span class="verse" id="JN2_18">18&#160;</span>In judiojtin okitlajtlanijkej: </div>
<div class='p'>―¿Kenik otimixewij otikinkixtij? Tla Dios omitzilwij ijkón xikchiwa, xitechititi kiné se milagro. </div>
<div class='p'>
<span class="verse" id="JN2_19">19&#160;</span>Jesús okinnankilij: </div>
<div class='p'>―Xikxitinikan yin weyi tiopan iwan san ika eyi tonale oksemi nikchiwas. </div>
<div class='p'>
<span class="verse" id="JN2_20">20&#160;</span>In judiojtin okijtojkej: </div>
<div class='p'>―Yin weyi tiopan omochij ika omenpoale iwan chikuasen xiwitl. ¿Iwan Tej san ika eyi tonale tikneki tikchiwas oksemi? </div>
<div class='p'>
<span class="verse" id="JN2_21">21&#160;</span>Pero in weyi tiopan de katlej Jesús okijtoaya, kijtosneki yen itlalnakayo. 
<span class="verse" id="JN2_22">22&#160;</span>Por yonik, nijkuak omoyolkuik oksemi satepan de omikke, imomachtijkawan okelnamikej yon tlan okijtoj, iwan okineltokakej tlan kijta in tiotlajkuilole iwan tlan Jesús okinmilwij. </div>
<div class='s'>Jesús kinmixmati nochtin in tlakaj ipan inyolo </div>
<div class='p'>
<span class="verse" id="JN2_23">23&#160;</span>Iwan nijkuak Jesús oyeka Jerusalén itech ilwitl de pascua, miekej otlaneltokakej inawak porke okitakej wejweyin señalestin okinchiwaya. 
<span class="verse" id="JN2_24">24&#160;</span>Pero Jesús mach okinneltokiliaya, porke Yej kuale okinmixmatia nochtin ipan inyolo. 
<span class="verse" id="JN2_25">25&#160;</span>Mach omonekia akaj ma kilwi tlanon kiyejyekoaj in tlakaj, porke Yej inewian yokimatia tlanon kiyejyekoaj.  </div>
<div class='psalmlabel' id='JN3_0'> 3</div>
<div class='s'>Jesús iwan Nicodemo </div>
<div class='p'>
<span class="verse" id="JN3_1">1&#160;</span>Oyeka se tlakatl fariseo itoka Nicodemo, iwan oyeka tlayekanke judío. 
<span class="verse" id="JN3_2">2&#160;</span>Yon Nicodemo oyáj de yuak okitato in Jesús iwan okilwij: </div>
<div class='p'>―Tlamachtij, tejwan tikmatij nik tejwatzin omitzwaltitlanke in toTajtzin Dios para xitechmachtiki. Porke mach akaj tlakatl welis kinchiwas in milagrostin tla Dios amo iwan yetos. Tla Dios iwan yetos, tonses welis kinchiwas in milagrostin ijkón ken tejwatzin tikinchiwa. </div>
<div class='p'>
<span class="verse" id="JN3_3">3&#160;</span>Jesús okilwij in Nicodemo: </div>
<div class='p'>―Ipan melajka nimitzilwia: Akin amo tlakatis oksemi, mach welis kalakis kan Dios tlanawatia. </div>
<div class='p'>
<span class="verse" id="JN3_4">4&#160;</span>Iwan Nicodemo okitlajtlanij: </div>
<div class='p'>―¿Kenik welis oksemi tlakatis se katlej ya weyi tlakatl? ¿Kox welis kalakis ijtik imaman iwan tlakatis oksemi? </div>
<div class='p'>
<span class="verse" id="JN3_5">5&#160;</span>Iwan Jesús okinankilij: </div>
<div class='p'>―Ipan melajka nimitzilwia: Akin amo tlakatis ika atl iwan akin amo tlakatis ika Espíritu Santo, mach welis kalakis kan Dios tlanawatia. 
<span class="verse" id="JN3_6">6&#160;</span>Se tlakatl katlej tlakati itech imaman kipia inakayo iwan iomio, pero se tlakatl katlej tlakati itech Espíritu Santo kiresibiroa se yankuik nemilistle ipan ianima. 
<span class="verse" id="JN3_7">7&#160;</span>Amo ximotlajtlachialti (ximomajmawti) por nimitzilwia: “Moneki titlakatis oksemi.” 
<span class="verse" id="JN3_8">8&#160;</span>In ejekatl yawi san kanik kineki, iwan tikkaki kokuyoka. Pero mach tikmati de kan witz iwan nion mach tikmati kan yawi. Ijkón noijki akin tlakati itech Espíritu Santo. </div>
<div class='p'>
<span class="verse" id="JN3_9">9&#160;</span>Nicodemo oksemi okitlajtlanij: </div>
<div class='p'>―¿Yon kenamij? </div>
<div class='p'>
<span class="verse" id="JN3_10">10&#160;</span>Jesús okinankilij: </div>
<div class='p'>―¿Tej tiweyitlamachtij de Israel, iwan amo tikmomaka kuenta? 
<span class="verse" id="JN3_11">11&#160;</span>Ipan melajka nimitzilwia, tejwan tikijtaj de tlan tikmatij. Titetlapowiaj de tlan yotikitakej, pero namejwan mach ankineltokaj tlan tamechilwiaj. 
<span class="verse" id="JN3_12">12&#160;</span>Tla nimitzilwia itlaj tlamantle de nian tlaltikpak, iwan amo tinechneltoka, ¿kenik kiné tikneltokas tla nimitzilwis itlaj tlamantle de ilwikak? </div>
<div class='p'>
<span class="verse" id="JN3_13">13&#160;</span>’Mach semi akaj tlejko ilwikak, sino san Nej akin oniwaltemok de ilwikak, Nej katlej onimochij nitlakatl. 
<span class="verse" id="JN3_14">14&#160;</span>Iwan ijkón ken Moisés okajkokke in koatl kan tlawaki, ijkón noijki nechajkokuiskej Nej katlej onimochij nitlakatl. 
<span class="verse" id="JN3_15">15&#160;</span>Para ijkón, nochtin akinmej nechneltokaskej ma kipiakan nemilistle katlej mach keman tlamis. </div>
<div class='p'>
<span class="verse" id="JN3_16">16&#160;</span>’Dios sa tekitl kintlasojtla in tlaltikpaktlakaj, iwan por yonik okitemakak in san Yej se iKone, para ke nochtin akinmej kineltokaskej, amo ma mopolokan, sino ma kipiakan nemilistle katlej mach keman tlamis. 
<span class="verse" id="JN3_17">17&#160;</span>Dios mach okualtitlanke iKone itech yin tlaltikpak para ma kinpojpolo in tlaltikpaktlakaj, sino okualtitlanke para ma kinmakixti. 
<span class="verse" id="JN3_18">18&#160;</span>Akin kineltoka iKone in Dios, mach mopoloa. Pero akin amo kineltoka, kijtosneki yomopoloj porke amo otlaneltokak inawak katlej san Yej se iKone in Dios. 
<span class="verse" id="JN3_19">19&#160;</span>Akinmej amo kineltokaj, kijtosneki yomopolojkej. Porke Nej oniwalaj itech yin tlaltikpak kej se tlanextle. Pero in tlaltikpaktlakaj okachi okiwelitakej in tlatleyualotl (tlatleyuwalistle) iwan amo yen tlanextle. Okachi kiwelitaj in tlatleyualotl porke kichiwaj tlan mach kuale. 
<span class="verse" id="JN3_20">20&#160;</span>Nochtin akinmej kichiwaj tlan mach kuale, kikokoliaj in tlanextle iwan amo mijkuaniaj inawak, para amo ma mota intlajtlakol. 
<span class="verse" id="JN3_21">21&#160;</span>Pero akinmej kichiwaj tlan melawak, mijkuaniaj kan kajki in tlanextle, para ma mota nik kichijtokej tlan Dios kineki. </div>
<div class='s'>In Juan Tlakuateekij oksemi otlapoj de Jesús </div>
<div class='p'>
<span class="verse" id="JN3_22">22&#160;</span>Satepan de yon, Jesús oyáj iwan imomachtijkawan itech región de Judea, iwan ompa inwan omokaj kanaj keski tonale, iwan okinkuateekij miekej tlakaj. 
<span class="verse" id="JN3_23">23&#160;</span>Juan noijki otlakuateekijtoka itech pueblo de Enón, inakastlan pueblo de Salim, porke ompa oyeka miek atl. Iwan in tlakaj oyayaj inawak in Juan iwan omokuateekiayaj. 
<span class="verse" id="JN3_24">24&#160;</span>Porke ijkuakón in Juan mach ya okitzakuayaj telpiloyan. </div>
<div class='p'>
<span class="verse" id="JN3_25">25&#160;</span>Imomachtijkawan in Juan opéj motlatlajtolkuepaj inwan sekimej judiojtin de kenik moneki se yetos chipawak inawak Dios. 
<span class="verse" id="JN3_26">26&#160;</span>Iwan oyajkej okilwitoj in Juan: </div>
<div class='p'>―Tlamachtij, in tlakatl katlej oyeka mowan ik ne lado itech weyatl Jordán, de katlej tejwatzin otitechtlapowij, axan nochtin yawij inawak para mokuateekiskej. </div>
<div class='p'>
<span class="verse" id="JN3_27">27&#160;</span>Juan okinnankilij: </div>
<div class='p'>―Kada se tlakatl Dios okimakak itekiw para ma kichiwa tlan Dios kineki. 
<span class="verse" id="JN3_28">28&#160;</span>Namejwan amonewian annechkakej onikijtoj nik mach nej niCristo, sino Dios onechwaltitlanke antes de Yej witz. 
<span class="verse" id="JN3_29">29&#160;</span>Nijkuak akaj monamiktia, in novio yen katlej kipixtok in novia, iwan iamigo in novio sa tekitl paki nijkuak kikaki tlajtoa in novio. Ijkón nej noijki, sa tekitl nipaki nijkuak nikkaki nik nochtin tlakaj yawij inawak Jesús. 
<span class="verse" id="JN3_30">30&#160;</span>Yej kipia de weyikistias (weyititias) iwan nej nitzikitzinixtias. </div>
<div class='s'>Jesús owaltemok de ilwikak </div>
<div class='p'>
<span class="verse" id="JN3_31">31&#160;</span>’Katlej owaltemok de ilwikak, okachi weyikistok (weyititok) de nochtin. In tlaltikpaktlakaj katlej powij de nian tlaltikpak, tlajtoaj de tlan onkaj ixko yin tlaltikpak. Pero katlej owaltemok de ilwikak okachi weyikistok de nochtin. 
<span class="verse" id="JN3_32">32&#160;</span>Yej kitemaka kuenta de tlan okitak iwan de tlan okikakke, pero mach akaj kineltoka tlan Yej kijta. 
<span class="verse" id="JN3_33">33&#160;</span>Akin kineltoka tlan Yej kijta, kimomaka kuenta nik in Dios kijta tlan melawak. 
<span class="verse" id="JN3_34">34&#160;</span>Pero Jesús katlej Dios okiwaltitlanke, noijki tlapoa de tlan Dios kijta, porke Dios kimaka nochi in poder katlej kipia iEspíritu. 
<span class="verse" id="JN3_35">35&#160;</span>ToPapan Dios kitlasojtla iKone, iwan okimaktilij ma kinawati nochi tlan onkaj. 
<span class="verse" id="JN3_36">36&#160;</span>Akin kineltoka iKone in toTajtzin Dios, kipia nemilistle katlej mach keman tlamis. Pero akin amo kineltoka yon iKone, mach kipias yon nemilistle, sino ipan witz ikualanilis in Dios.  </div>
<div class='psalmlabel' id='JN4_0'> 4</div>
<div class='s'>Jesús iwan se siwatl de estado de Samaria </div>
<div class='p'>
<span class="verse" id="JN4_1">1&#160;</span>In fariseos okimatkej nik in Jesús okinpiaya okachi miekej imomachtijkawan iwan okinkuateekiaya okachi miekej ke Juan. 
<span class="verse" id="JN4_2">2&#160;</span>Maski amo yen Jesús okinkuateekiaya, sino yen imomachtijkawan otlakuateekiayaj. 
<span class="verse" id="JN4_3">3&#160;</span>Iwan nijkuak Jesús ijkón okimatke, okiske de estado de Judea, iwan omokuepke oksemi para estado de Galilea. 
<span class="verse" id="JN4_4">4&#160;</span>Iwan Jesús okipiaya para panos ik estado de Samaria. 
<span class="verse" id="JN4_5">5&#160;</span>Oajsito kiné, itech se pueblo de Samaria itoka Sicar, inakastlan in tlale katlej Jacob okimakak ikone José. 
<span class="verse" id="JN4_6">6&#160;</span>Iwan ompa oyeka in poso de Jacob. Jesús osotlawak de onejnenke iwan omotlalij itempan yon poso. Oyeka kej tlajko tonale. </div>
<div class='p'>
<span class="verse" id="JN4_7">7&#160;</span>Ijkuakón owalaj se siwatl de Samaria para kikixtis atl. Iwan Jesús okilwij: </div>
<div class='p'>―Xinechmaka achitzin atl ma natli. </div>
<div class='p'>
<span class="verse" id="JN4_8">8&#160;</span>Ijkuakón imomachtijkawan meroj yajtokej itech pueblo okikowatoj tlan kikuaskej. 
<span class="verse" id="JN4_9">9&#160;</span>In siwatl samaritana okinankilij: </div>
<div class='p'>―¿Tlanik tinechtlajtlanilia ma nimitzmaka atl? Tej tijudío iwan nej nisamaritana. </div>
<div class='p'>(Ijkón okijtoj porke in judiojtin mach monekij inwan samaritanojtin.) 
<span class="verse" id="JN4_10">10&#160;</span>Iwan Jesús okilwij: </div>
<div class='p'>―Tej mach tikmati tlan Dios kitetliokolia, iwan mach tinechixmati akin Nej. Nej nimitztlajtlanilia xinechmaka achitzin moaw. Tla tej tikmatini akin Nej, tonses yen Nej tinechtlajtlaniliani ma nimitzmaka noaw. Nej welis nimitzmakas yon atl katlej kitemaka nemilistle. </div>
<div class='p'>
<span class="verse" id="JN4_11">11&#160;</span>Iwan siwatl okilwij: </div>
<div class='p'>―Señor, mach tikpia tlan ika tikkixtis atl, iwan in poso wejkatlan. Tonses, ¿kan tikkuiti yon atl katlej kitemaka nemilistle para tinechmakas? 
<span class="verse" id="JN4_12">12&#160;</span>¿Okachi tiweyikistok (tiweyititok) in Tej ke in ya wejkawitl toweyitaj Jacob? Porke yen toweyitaj Jacob katlej otechmakak yin poso, kan yej oatlia iwan noijki nian oatliaj ipilwan iwan iyolkawan. </div>
<div class='p'>
<span class="verse" id="JN4_13">13&#160;</span>Jesús okinankilij: </div>
<div class='p'>―Nochtin akinmej koniskej yin atl, oksemi amikiskej. 
<span class="verse" id="JN4_14">14&#160;</span>Pero akin konis in atl katlej Nej nikmakas, mach oksemi amikis. Porke in atl katlej Nej nikmakas yetos kej se ameyale katlej mextos ipan iyolo iwan kimakas nemilistle katlej mach keman tlamis. </div>
<div class='p'>
<span class="verse" id="JN4_15">15&#160;</span>Ijkuakón in siwatl okilwij: </div>
<div class='p'>―Señor, xinechmaka yon atl para mach ok keman ma namiki, iwan nion mach ok keman ma nikixtiki atl itech yin poso. </div>
<div class='p'>
<span class="verse" id="JN4_16">16&#160;</span>Jesús okilwij: </div>
<div class='p'>―Xiwia xiknotzati mookich iwan xiwikikan nian. </div>
<div class='p'>
<span class="verse" id="JN4_17">17&#160;</span>In siwatl okinankilij: </div>
<div class='p'>―Mach nikpia nookich. </div>
<div class='p'>Jesús okilwij: </div>
<div class='p'>―Melawak tlan tikijta nik mach tikpia mookich. 
<span class="verse" id="JN4_18">18&#160;</span>Porke yotikinpixke makuiltin mookichwan, iwan katlej axan tikpia mach mookich. Melawak tlan tikijta. </div>
<div class='p'>
<span class="verse" id="JN4_19">19&#160;</span>Nijkuak ijkón okikakke in siwatl, okilwij: </div>
<div class='p'>―Señor, nikmomaka kuenta nik tejwatzin tiprofeta. 
<span class="verse" id="JN4_20">20&#160;</span>In ya wejkawitl toweyitajwan samaritanojtin okiweyikixtiayaj in toTajtzin Dios itech yin tepetl, pero namejwan anjudiojtin ankijtaj nik moneki se kiweyikixtis in Dios itech weyikan de Jerusalén. </div>
<div class='p'>
<span class="verse" id="JN4_21">21&#160;</span>Iwan Jesús okinankilij: </div>
<div class='p'>―Siwatl, xinechneltokili. Ajsis tonale, nijkuak mach ok monekis anwitzej itech yin tepetl, iwan nion mach ok monekis anyaskej Jerusalén para ankiweyikixtiskej in Dios. 
<span class="verse" id="JN4_22">22&#160;</span>Namejwan ansamaritanojtin mach ankimatij akin nankiweyikixtiaj. Pero tejwan katlej tijudiojtin tikmatij akin tikweyikixtiaj. Porke por yen judiojtin owalaj itlajtol in Dios para ma kimatikan in tlaltikpaktlakaj kenik welis momakixtiskej de itech tlajtlakole, para ijkón welis kipiaskej yankuik nemilistle katlej mach keman tlamis. 
<span class="verse" id="JN4_23">23&#160;</span>Pero ajsiki se tonale nijkuak in tlakaj kiweyikixtiskej in toPapan Dios ika nochi inyolo iwan ipan melajka ken Dios kineki, iwan axan yon tonale yoajsiko. ToPapan Dios, ijkón kineki ma kichiwakan akinmej kiweyikixtiaj. 
<span class="verse" id="JN4_24">24&#160;</span>Dios Yej Espíritu, iwan akinmej kiweyikixtiskej moneki ma kiweyikixtikan ika nochi inyolo iwan ipan melajka. </div>
<div class='p'>
<span class="verse" id="JN4_25">25&#160;</span>In siwatl okilwij: </div>
<div class='p'>―Nikmati nik witz in Mesías, katlej kilwiaj Cristo. Iwan nijkuak Yej witz techtomilis nochi yin tlamantle. </div>
<div class='p'>
<span class="verse" id="JN4_26">26&#160;</span>Jesús okilwij: </div>
<div class='p'>―Yen Nej niCristo, katlej axan Nej mowan nimotlapowijtok. </div>
<div class='p'>
<span class="verse" id="JN4_27">27&#160;</span>Iwan ijkuakón oejkokej imomachtijkawan. Sa otlajtlachixkej (omomajmawtijkej) por okitakej motlapowijtok iwan se siwatl samaritana. Pero mach akaj omixewij okitlajtlanij tlan kineki yon siwatl, o noso de tlanon motlapowiaj. </div>
<div class='p'>
<span class="verse" id="JN4_28">28&#160;</span>Ijkuakón in siwatl okikajtej iaxoktzin, iwan oyáj ompa ipueblo, iwan okinmilwij in tlakaj: </div>
<div class='p'>
<span class="verse" id="JN4_29">29&#160;</span>―Xiwikikan, xikitakij se tlakatl katlej onechilwij nochi tlan onikchij. Xamo yen Cristo. </div>
<div class='p'>
<span class="verse" id="JN4_30">30&#160;</span>Ijkuakón okiskej de itech yon pueblo, iwan oyajkej kan oyeka in Jesús. 
<span class="verse" id="JN4_31">31&#160;</span>Mientras, imomachtijkawan okitlatlawtiayaj in Jesús ma tlakua, okilwiayaj: </div>
<div class='p'>―Tlamachtij, ximotlamajsewi. </div>
<div class='p'>
<span class="verse" id="JN4_32">32&#160;</span>Pero Yej okinmilwij: </div>
<div class='p'>―Nej nikpia se tlakuale katlej namejwan mach ankixmatij. </div>
<div class='p'>
<span class="verse" id="JN4_33">33&#160;</span>Imomachtijkawan opéj kimolwiaj entre yejwan: </div>
<div class='p'>―¿Xamo akaj okiwalkuilij itlaj tlan kikuas? </div>
<div class='p'>
<span class="verse" id="JN4_34">34&#160;</span>Pero Jesús okinmilwij: </div>
<div class='p'>―Notlakual kijtosneki moneki nikchiwas tlan kimonekiltia akin onechwaltitlanke. Iwan nixwis nijkuak niktlamis in tekitl katlej onechmakak. 
<span class="verse" id="JN4_35">35&#160;</span>Nijkuak namejwan antookaj ankitaj: “Moneki tikchiaskej nawi metztle para tipixkaskej.” Pero Nej namechilwia: Xitlachiakan kuale kan tlatokyoj, yotlachikawak iwan ya kuale para se pixkas. In tlakaj katej kej tlatoktin katlej yochikawakej iwan moneki se kinpixkas para Dios. 
<span class="verse" id="JN4_36">36&#160;</span>Iwan akin kinpixka animajtin kipias itlaxtlawil, iwan katlej kinpixkaj kipiaskej nemilistle katlej mach keman tlamis. Iwan ijkón, katlej tooka iwan katlej pixka san sekan ma pakikan. 
<span class="verse" id="JN4_37">37&#160;</span>Melawak ijkón ken kijta in tlajtole: “Se tlakatl katlej tooka iwan satepan oksé tlakatl katlej pixka.” 
<span class="verse" id="JN4_38">38&#160;</span>Nej onamechtitlanke xiwian xikpixkatij katlej namejwan mach ankitookakej. Oksekimej katlej otekipanojkej iwan namejwan sa anpixkaskej. </div>
<div class='p'>
<span class="verse" id="JN4_39">39&#160;</span>Miekej samaritanojtin de yon pueblo otlaneltokakej inawak Jesús por yej tlan okinmilwij in siwatl: “Onechilwij nochi tlan onikchij.” </div>
<div class='p'>
<span class="verse" id="JN4_40">40&#160;</span>Nijkuak in samaritanojtin owalajkej inawak Jesús, okitlatlawtijkej inwan ma mokawa. Jesús ompa omokaj ome tonale. 
<span class="verse" id="JN4_41">41&#160;</span>Iwan itech yon ome tonale otlaneltokakej inawak Jesús okachi miekej tlakaj por tlan Yej inewian okinmilwij. 
<span class="verse" id="JN4_42">42&#160;</span>Iwan okilwijkej in siwatl: </div>
<div class='p'>―Axan tikneltokaj amo san por tlan tej otitechilwij, sino porke tejwan tonewian yotikkakej noijki, iwan yotikmatkej ipan melajka nik Yej kinmakixtis in tlaltikpaktlakaj. </div>
<div class='s'>Jesús okipajtij ikone de yen itekipanoj in rey </div>
<div class='p'>
<span class="verse" id="JN4_43">43&#160;</span>Satepan de yon ome tonale, Jesús okiske de ompa, iwan oyáj itech estado de Galilea. 
<span class="verse" id="JN4_44">44&#160;</span>Ken okijtoj in Jesús, se profeta mach kitlakitaj itech ipueblo. 
<span class="verse" id="JN4_45">45&#160;</span>Nijkuak oajsito Galilea, nochtin in tlakaj de ompa okiresibirojkej ika pakilistle. Yonmej tlakaj oyekaj Jerusalén nijkuak okitakej in Jesús nochi tlan okichij itech ilwitl de pascua. </div>
<div class='p'>
<span class="verse" id="JN4_46">46&#160;</span>Satepan Jesús oksemi oyáj itech pueblo de Caná de Galilea, kan Yej okikuepke vino in atl. Iwan itech pueblo de Capernaum oyeka se weyi tekiwaj de yen rey, katlej okipiaya se ikone kokoxke. 
<span class="verse" id="JN4_47">47&#160;</span>Nijkuak yon tekiwaj okimatke nik in Jesús yomokuepato de estado de Judea iwan yoejkoko itech estado de Galilea, oyáj para Caná okitato in Jesús. Okitlatlawtij iwan ma wia para Capernaum ma kipajtiliti ikone, porke yamiktok. 
<span class="verse" id="JN4_48">48&#160;</span>Iwan Jesús okilwij: </div>
<div class='p'>―Namejwan mach itlaj ankineltokaj tla amo ankitaj itlaj milagro o noso itlaj señal. </div>
<div class='p'>
<span class="verse" id="JN4_49">49&#160;</span>Iwan yon tekiwaj okilwij: </div>
<div class='p'>―Señor, san niman xiwiki antes de mikis nokone. </div>
<div class='p'>
<span class="verse" id="JN4_50">50&#160;</span>Ijkuakón Jesús okilwij: </div>
<div class='p'>―Ximokuepa mokalijtik, mokone yopajtik. </div>
<div class='p'>In tlakatl okineltokak tlan Jesús okilwij, iwan oyáj para ichan. 
<span class="verse" id="JN4_51">51&#160;</span>Nijkuak yoajsitiaya ichan, itekipanojkawan okinamikitoj, iwan okilwijkej: </div>
<div class='p'>―¡Mokone yopajtik! </div>
<div class='p'>
<span class="verse" id="JN4_52">52&#160;</span>Iwan yej okintlajtlanij tlan ora opéj mijmati ikone, iwan yejwan okilwijkej: </div>
<div class='p'>―Yala kej la una de tiotlakke, okiske in totonik. </div>
<div class='p'>
<span class="verse" id="JN4_53">53&#160;</span>Ijkuakón in tetaj okimomakak kuenta ke meroj itech yon ora in Jesús okilwij: “Mokone yopajtik.” Iwan yej iwan nochi ifamilia otlaneltokakej inawak Jesús. </div>
<div class='p'>
<span class="verse" id="JN4_54">54&#160;</span>Yin milagro ya ipan ojpa okichij in Jesús itech estado de Galilea, okichij satepan de owalaj de estado de Judea.  </div>
<div class='psalmlabel' id='JN5_0'> 5</div>
<div class='s'>Jesús okipajtij se kokoxke itech tanke katlej itoka Betesda </div>
<div class='p'>
<span class="verse" id="JN5_1">1&#160;</span>Satepan de yon tlan okichij in Jesús, oyáj para Jerusalén, kan judiojtin kichiwaskej se ilwitl itech yon weyikan. </div>
<div class='p'>
<span class="verse" id="JN5_2">2&#160;</span>Iwan itech weyikan de Jerusalén, inakastlan puerta katlej kitokayotiaj puerta de ichkamej, ompa oyeka se tanke katlej ika tlajtole hebreo itoka Betesda, katlej okinpiaya makuile korredortin. 
<span class="verse" id="JN5_3">3&#160;</span>Iwan itech yonmej korredortin oyekaj miekej kokoxkej owejwetokaj ipan tlale. Sekimej mach otlachiayaj, sekimej oyekaj koxomej iwan sekimej oyekaj wilanmej (temetlamej). 
<span class="verse" id="JN5_4">4&#160;</span>Se iángel in Señor kemanti owaltemoaya iwan okoliniaya in atl. Iwan nochtin okichiayaj yon ora nijkuak owaltemoaya in ángel. Iwan akin achtoj omoapolakiaya, opajtia san tlan kokolistle okipiaya. 
<span class="verse" id="JN5_5">5&#160;</span>Ompa oyeka se tlakatl katlej yokipiaya senpoale iwan kaxtole iwan eyi xiwitl de mokokoa. 
<span class="verse" id="JN5_6">6&#160;</span>Iwan nijkuak in Jesús okitak ompa wetok in yon tlakatl, okimomakak kuenta nik yokipiaya miek xiwitl de kokoxke, iwan okitlajtlanij: </div>
<div class='p'>―¿Tikneki tipajtis? </div>
<div class='p'>
<span class="verse" id="JN5_7">7&#160;</span>Iwan in kokoxke okinankilij: </div>
<div class='p'>―Señor, mach nikpia akin nechapolakis ijtik in tanke nijkuak molinia in atl. Porke nochipa nijkuak nej nikneki nimoapolakis, oksé achtoj moapolakijtiwetzi. </div>
<div class='p'>
<span class="verse" id="JN5_8">8&#160;</span>Jesús okilwij: </div>
<div class='p'>―Ximoketza, xikajkokui mopetl iwan xiwia. </div>
<div class='p'>
<span class="verse" id="JN5_9">9&#160;</span>San niman ijkuakón yon tlakatl opajtik, okajkokke ipetl iwan opéj nejnemi. Yon tonale oyeka sábado nijkuak weyi tonale. 
<span class="verse" id="JN5_10">10&#160;</span>Ijkuakón in tlayekankej judiojtin okilwijkej in tlakatl katlej opajtik: </div>
<div class='p'>―Axan sábado, mach welis tikmamas mopetl. </div>
<div class='p'>
<span class="verse" id="JN5_11">11&#160;</span>Iwan yej okinnankilij: </div>
<div class='p'>―Katlej onechpajtij, onechilwij: “Xikajkokui mopetl iwan xiwia.” </div>
<div class='p'>
<span class="verse" id="JN5_12">12&#160;</span>Yejwan okitlajtlanijkej: </div>
<div class='p'>―¿Akin yon tlakatl katlej omitzilwij: “Xikajkokui mopetl iwan xiwia”? </div>
<div class='p'>
<span class="verse" id="JN5_13">13&#160;</span>Pero in tlakatl katlej opajtik mach okimatia akin okipajtij, porke in Jesús okalakke intzalko in tlakaj katlej oyekaj itech nekáj lugar iwan mach ok okitak. 
<span class="verse" id="JN5_14">14&#160;</span>Satepan, Jesús okitak in yon tlakatl kan weyi tiopan, iwan okilwij: </div>
<div class='p'>―Xikkaki, yotipajtik, ayakmo xitlajtlako, para amo timochiwas itlaj okachi temawtij. </div>
<div class='p'>
<span class="verse" id="JN5_15">15&#160;</span>Yon tlakatl oyáj okinmilwito in tlayekankej judiojtin nik yen Jesús katlej okipajtij. 
<span class="verse" id="JN5_16">16&#160;</span>Por yonik in tlayekankej judiojtin okijtojkej kimiktiskej in Jesús, porke otepajtiaya nijkuak weyi tonale. 
<span class="verse" id="JN5_17">17&#160;</span>Pero Jesús okinmilwij: </div>
<div class='p'>―NoPapan nochipa tekipanojtok kichijtok tlan kuale, iwan Nej no ijkón nikchiwa. </div>
<div class='p'>
<span class="verse" id="JN5_18">18&#160;</span>Por yonik in tlayekankej judiojtin okachi okinekej kimiktiskej, porke amo okitlakitaya in weyi tonale iwan porke omoteixmachtiaya nik in Yej iwan toTajtzin Dios san se, iwan ijkón omochiwaya noijki ken Dios. </div>
<div class='s'>Jesús okijtoj kenik tekipanoa </div>
<div class='p'>
<span class="verse" id="JN5_19">19&#160;</span>Jesús okinmilwij: </div>
<div class='p'>―Ipan melajka namechilwia: Nej katlej niiKone in Dios, mach welis itlaj nikchiwas san tlan Nej niknekis, sino Nej nikchiwa tlan nikita kichiwa noPapan. Nochi tlan kichiwa noPapan, yen yon noijki tlan Nej nikchiwa. 
<span class="verse" id="JN5_20">20&#160;</span>Porke noPapan nechtlasojtla Nej katlej niiKone, iwan nechititia nochi tlan kichiwa. Iwan nechititis okachi wejweyin tlamantin iwan amo ken yinmej, iwan namejwan sa anmotlajtlachialtiskej (onmomajmawtiskej). 
<span class="verse" id="JN5_21">21&#160;</span>Porke noPapan kinyolitia in mikkamej iwan kinmaka nemilistle. Ijkón noijki Nej katlej niiKone in Dios nikmakas nemilistle katlej Nej niknekis nikmakas. 
<span class="verse" id="JN5_22">22&#160;</span>NoPapan mach teyolkuitia, yen Nej katlej onechtlalij para ma nikinyolkuiti nochtin in tlakaj. 
<span class="verse" id="JN5_23">23&#160;</span>Para ijkón nochtin ma nechtlakitakan Nej katlej niiKone in Dios, ijkón ken kitlakitaj noPapan. Akin amo nechtlakita Nej katlej niiKone in Dios, tonses noijki mach kitlakita noPapan katlej onechwaltitlanke. </div>
<div class='p'>
<span class="verse" id="JN5_24">24&#160;</span>’Ipan melajka namechilwia: Akin kikaki notlajtol, iwan kineltoka katlej onechwaltitlanke, kipias nemilistle katlej mach keman tlamis. Iwan mach akaj kitlajtlakoltis, yon kijtosneki yokiske de itech mikilistle iwan axan yakipia nemilistle. 
<span class="verse" id="JN5_25">25&#160;</span>Ipan melajka namechilwia: Ajsis tonale iwan yon tonale yoajsiko. Axan, in tlakaj katlej katej kej mikkamej, kikakiskej notlajtol de Nej katlej niiKone in Dios. Iwan nochtin katlej kikakiskej notlajtol Nej nikinmakas yankuik nemilistle. 
<span class="verse" id="JN5_26">26&#160;</span>Ijkón ken noPapan kipia nemilistle itech Yej iwan weli kitemaka nemilistle, ijkón noijki okichij Nej katlej niiKone in Dios ma nikpia nemilistle notech para ijkón noijki ma niktemaka nemilistle. 
<span class="verse" id="JN5_27">27&#160;</span>Iwan noijki onechmakak tlanawatijkayotl para nikinmixkomakas (nikintzonmanas) in tlaltikpaktlakaj, porke Nej katlej onimochij nitlakatl yen Nej niiKone in Dios. 
<span class="verse" id="JN5_28">28&#160;</span>Amo ximotlajtlachialtikan (ximomajmawtikan) de tlan namechilwia, porke ajsis tonale nijkuak nochtin katlej toktokej kikakiskej notlajtol, 
<span class="verse" id="JN5_29">29&#160;</span>iwan kisaskej de ijtik inmikkakuyok. Akinmej okichijkej tlan kuale moyolkuiskej (moyolitiskej) iwan kipiaskej nemilistle katlej mach keman tlamis. Iwan akinmej okichijkej tlan amo kuale, moyolkuiskej para kintlajtlakoltiskej. </div>
<div class='s'>Jesús otlapoj de Yej </div>
<div class='p'>
<span class="verse" id="JN5_30">30&#160;</span>’Nej mach welis itlaj nikchiwas san tlan Nej niknekis. Nitlayolkuitia ijkón ken noPapan nechnawatia ma nikchiwa. Iwan nitlayolkuitia ijkón ken moneki porke mach nikchiwa san tlan Nej nikneki, sino Nej nikchiwa tlan kineki noPapan katlej onechwaltitlanke. 
<span class="verse" id="JN5_31">31&#160;</span>Tla namechtlapowiani itlaj katlej kisa san de Nej, tonses yeni mach itlaj ipatij tlan nikijta. 
<span class="verse" id="JN5_32">32&#160;</span>Onkaj oksé akin tlajtoa de Nej, iwan nikmati ke tlan kijta de Nej yon melawak. 
<span class="verse" id="JN5_33">33&#160;</span>Namejwan ankintitlankej sekimej tlakaj inawak in Juan Tlakuateekij, iwan tlan yej okinmilwij de Nej yon melawak. 
<span class="verse" id="JN5_34">34&#160;</span>Pero mach moneki akaj tlakatl ma amechmatilti akin Nej. Sino Nej san namechelnamiktia tlan Juan okijtoj para xitlaneltokakan iwan ximomakixtikan. 
<span class="verse" id="JN5_35">35&#160;</span>Juan oyeka kej tlanextle katlej otlikuitoka iwan otlawiaya, iwan miekej tlakaj okiwelitakej. Iwan ijkón namejwan anpakej kanaj keski tonale itech itlajtol. 
<span class="verse" id="JN5_36">36&#160;</span>Pero Nej nikpia se testigo katlej okachi weyi ke Juan. Tlan Nej nikchiwa yen tlan noPapan onechtlalij ma nikchiwa, iwan yon tlan nikchiwa kiteititia nik melawak yen noPapan onechwaltitlanke. 
<span class="verse" id="JN5_37">37&#160;</span>Iwan noPapan katlej onechwaltitlanke noijki kiteititia nik in Nej niitlatitlanil, maski namejwan mach semi ankikakij iwan nion mach semi ankitaj. 
<span class="verse" id="JN5_38">38&#160;</span>Nion itlajtol mach weli kalaki ipan amoyolo, porke mach annechneltokaj Nej katlej noPapan onechwaltitlanke. 
<span class="verse" id="JN5_39">39&#160;</span>Namejwan anmomachtiaj in tiotlajkuilole porke ankiyejyekoaj welis amechmakas nemilistle katlej mach keman tlamis. Pues yon tiotlajkuilole tlapoa de Nej. 
<span class="verse" id="JN5_40">40&#160;</span>Iwan namejwan mach ankinekij anwitzej nonawak para xikpiakan nemilistle katlej mach keman tlamis. </div>
<div class='p'>
<span class="verse" id="JN5_41">41&#160;</span>’Nej mach niktemoa namejwan kuale xitlapoakan de Nej. 
<span class="verse" id="JN5_42">42&#160;</span>Porke Nej kuale namechixmati, nik mach melawak ankipiaj itlasojtlalis in Dios ipan namoyolo. 
<span class="verse" id="JN5_43">43&#160;</span>Nej oniwalaj porke noPapan onechwaltitlanke ma niwiki, iwan namejwan mach annechneltokaj. Pero tla witz akaj oksé tlakatl katlej san yej inewian kiyejyekos witz, yen yon okachi ankineltokiliskej. 
<span class="verse" id="JN5_44">44&#160;</span>¿Kenik welis annechneltokiliskej namejwan, tla san entre amejwan anmoweyikixtiaj se iwan oksé, iwan mach keman ankiyejyekoaj tlanon moneki ankichiwaskej para ma amechweyikixti in Dios katlej onkaj san Yej se? 
<span class="verse" id="JN5_45">45&#160;</span>Amo xikyejyekokan nik in Nej namechtilwis inawak noPapan. Sino onkaj oksé akin namechtilwis, kijtosneki yen itlanawatil in Moisés, katlej namejwan ankichiaj amechmakixtis. 
<span class="verse" id="JN5_46">46&#160;</span>Porke tla amejwan ankineltokanij tlan Moisés okijtoj, tonses namejwan annechneltokanij, porke tlan yej okijkuiloj tlapoa de Nej. 
<span class="verse" id="JN5_47">47&#160;</span>Pero tla amo ankineltokaj tlan yej okijkuiloj, ¿kenik welis ankineltokaskej tlan Nej namechilwia?  </div>
<div class='psalmlabel' id='JN6_0'> 6</div>
<div class='s'>Jesús okintlamakak makuile mil tlakaj </div>
<div class='r'>(Mt. 14:13-21; Mr. 6:30-44; Lc. 9:10-17) </div>
<div class='p'>
<span class="verse" id="JN6_1">1&#160;</span>Satepan de yon, Jesús opanok oksé lado de yen mar de Galilea katlej noijki itoka Tiberias. 
<span class="verse" id="JN6_2">2&#160;</span>Miekej tlakaj oyajkej iwan Jesús porke okinmitayaj in señalestin katlej Yej okinchiwaya ika ipoder itech in kokoxkej. 
<span class="verse" id="JN6_3">3&#160;</span>Tonses Jesús otlejkok itech se tepetl, iwan ompa omotlalij iwan imomachtijkawan. 
<span class="verse" id="JN6_4">4&#160;</span>Ijkuakón yoajsia in tonale de yen inmilwiw in judiojtin katlej itoka pascua. 
<span class="verse" id="JN6_5">5&#160;</span>Nijkuak in Jesús okitak nik sa tekitl miekej tlakaj owalayaj inawak, ijkuakón okilwij in Felipe: </div>
<div class='p'>―¿Kan tikkowatiwej pan para ma tlakuakan nochtin yinmej tlakaj? </div>
<div class='p'>
<span class="verse" id="JN6_6">6&#160;</span>Jesús ijkón okitlajtlanij in Felipe para kitas tlan kijtos, porke in Jesús yokimatia tlanon kichiwas. 
<span class="verse" id="JN6_7">7&#160;</span>Iwan Felipe okinankilij: </div>
<div class='p'>―Mach kajxilis tikkowaskej ome siento denarios de pan para ma tlakuakan nochtin, porke mach kajxilis kikuaskej nion ajachintzitzin. </div>
<div class='p'>
<span class="verse" id="JN6_8">8&#160;</span>Ijkuakón in Andrés, ikni in Simón Pedro, katlej noijki oyeka imomachtijkaw in Jesús, okijtoj: </div>
<div class='p'>
<span class="verse" id="JN6_9">9&#160;</span>―Nian kajki se chokkoj katlej kipia makuile pan de sebada iwan ome michin, pero mach kajxilis para nochtin. </div>
<div class='p'>
<span class="verse" id="JN6_10">10&#160;</span>Ijkuakón Jesús okijtoj: </div>
<div class='p'>―Xikinmilwikan nochtin ma motlalikan. </div>
<div class='p'>Itech yon lugar oyeka xiwyoj, iwan nochtin omotlalijkej. Iwan oyekaj kej makuile mil tlakaj. 
<span class="verse" id="JN6_11">11&#160;</span>Jesús okitilanke in pan, omotlasojkamatke inawak Dios, iwan okinxejxelilij in tlakaj katlej oewatokaj. Iwan noijki ijkón okichij ika michimej, iwan tlakaj kuale otlakuajkej asta oixwikej. 
<span class="verse" id="JN6_12">12&#160;</span>Iwan nijkuak nochtin yoixwikej, in Jesús okinmilwij imomachtijkawan: </div>
<div class='p'>―Xikololokan nochi tlan osobraroj para amitlaj ma ijtlakawi. </div>
<div class='p'>
<span class="verse" id="JN6_13">13&#160;</span>Yejwan okololojkej katlej osobraroj de yon makuile pan de sebada, iwan okintemitijkej majtlaktle iwan ome chikimej. 
<span class="verse" id="JN6_14">14&#160;</span>Nijkuak in tlakaj okitakej yon milagro katlej Jesús okichij, okijtojkej: </div>
<div class='p'>―Ipan melajka, yen yin profeta katlej otikchixtokaj ma wiki ixko yin tlaltikpak. </div>
<div class='p'>
<span class="verse" id="JN6_15">15&#160;</span>Pero nijkuak in Jesús okimomakak kuenta nik okinekiaj kiwikanij ika chikawak para ma yeto rey, in Yej oksemi oyáj ik ajko ipan tepetl para ompa yetos iselti. </div>
<div class='s'>Jesús onejnenke ipan atl </div>
<div class='r'>(Mt. 14:22-27; Mr. 6:45-52) </div>
<div class='p'>
<span class="verse" id="JN6_16">16&#160;</span>Nijkuak otlatleyuak, imomachtijkawan otemokej de ipan tepetl iwan oyajkej itempan mar de Galilea, 
<span class="verse" id="JN6_17">17&#160;</span>otlejkokej itech se barko iwan opéj panoaj oksé lado de yen atl asta pueblo de Capernaum. Ijkuakón yotlatleyuak iwan Jesús mach ya oejkoya. 
<span class="verse" id="JN6_18">18&#160;</span>Opéj ejeka iwan atl opéj motlatlamotla chikawak. 
<span class="verse" id="JN6_19">19&#160;</span>Iwan nijkuak yoyayaj kej makuile o chikuasen kilómetro itech barko, okitakej in Jesús walnejnemi ipan atl iwan yokualinmajsia. Iwan yejwan omomawtijkej. 
<span class="verse" id="JN6_20">20&#160;</span>Pero Yej okinmilwij: </div>
<div class='p'>―Amo ximomawtikan, Nej niJesús. </div>
<div class='p'>
<span class="verse" id="JN6_21">21&#160;</span>Ijkuakón yejwan sa tekitl opakej iwan okitlejkoltijkej ijtik barko. Iwan san niman oajsitoj itech tlale kan yejwan oyayaj. </div>
<div class='s'>In tlakaj okitemoayaj in Jesús </div>
<div class='p'>
<span class="verse" id="JN6_22">22&#160;</span>Sekimej tlakaj omokajkej oksé lado de yen atl. Owalmostlatik, okitakej nik in Jesús mach otlejkok iwan imomachtijkawan itech barko. Okimatiaj nik san yejwan imomachtijkawan oyajkej inselti, iwan Jesús omokaj. 
<span class="verse" id="JN6_23">23&#160;</span>Pero oksekimej barkojtin de pueblo de Tiberias, owalajkej serka de yon lugar kan okikuajkej pan satepan de ijkuak in toSeñor okimakak tlasojkamachilistle in toTajtzin Dios. 
<span class="verse" id="JN6_24">24&#160;</span>Iwan nijkuak in tlakaj okimomakakej kuenta nik in Jesús mach ompa oyeka, nion imomachtijkawan, otlejkokej itech sekimej barkojtin, iwan oyajkej para Capernaum okitemotoj in Jesús. </div>
<div class='s'>Jesús yen pan katlej kitemaka nemilistle </div>
<div class='p'>
<span class="verse" id="JN6_25">25&#160;</span>Nijkuak okajsitoj in Jesús itech oksé lado de yen atl, okilwijkej: </div>
<div class='p'>―Tlamachtij, ¿keman otejkok nian? </div>
<div class='p'>
<span class="verse" id="JN6_26">26&#160;</span>Iwan Jesús okinnankilij: </div>
<div class='p'>―Ipan melajka namechilwia, namejwan annechtemoaj amo porke melawak ankimomakakej kuenta tlan kijtosneki in señal, sino porke onamechtlamakak iwan anmixwikej. 
<span class="verse" id="JN6_27">27&#160;</span>Amo xitekipanokan por yen tlakuale katlej tlami, sino xitekipanokan por yen tlakuale katlej mach keman tlami iwan katlej kitemaka nemilistle katlej mach keman tlamis. Nej katlej onimochij nitlakatl namechmakas yon tlakuale, por yonik onechwaltitlanke noPapan Dios. </div>
<div class='p'>
<span class="verse" id="JN6_28">28&#160;</span>Iwan yejwan okitlajtlanijkej: </div>
<div class='p'>―¿Tlan moneki tikchiwaskej para ma tikchiwakan tlan Dios kineki? </div>
<div class='p'>
<span class="verse" id="JN6_29">29&#160;</span>Jesús okinnankilij: </div>
<div class='p'>―Yen yin tlan Dios kineki xikchiwakan. Yej kineki xinechneltokakan Nej porke Yej onechwaltitlanke. </div>
<div class='p'>
<span class="verse" id="JN6_30">30&#160;</span>Iwan yejwan okilwijkej: </div>
<div class='p'>―¿Tlan milagro titechititis para ma tikitakan iwan para ma timitzneltokakan? ¿Tlan milagro titechititis? 
<span class="verse" id="JN6_31">31&#160;</span>In ya wejkawitl toweyitajwan okikuajkej in pan katlej itoka maná, ne kan tlawaki. Ijkón ken kijta in tiotlajkuilole: “Dios okinmakak pan de ilwikak para ma kikuakan.” </div>
<div class='p'>
<span class="verse" id="JN6_32">32&#160;</span>Iwan Jesús okinmilwij: </div>
<div class='p'>―Ipan melajka namechilwia: Mach yen Moisés akin okinmakak in pan de ilwikak, sino yen noPapan katlej kitemaka in melawak pan de ilwikak. 
<span class="verse" id="JN6_33">33&#160;</span>Porke in pan katlej Dios kitemaka yen katlej owaltemok de ilwikak iwan kinmaka nemilistle in tlaltikpaktlakaj. </div>
<div class='p'>
<span class="verse" id="JN6_34">34&#160;</span>Ijkuakón yejwan okilwijkej: </div>
<div class='p'>―Señor, xitechmaka nochipa yon pan. </div>
<div class='p'>
<span class="verse" id="JN6_35">35&#160;</span>Iwan Jesús okinmilwij: </div>
<div class='p'>―Yen Nej nipan katlej niktemaka nemilistle. Akin witz nonawak, mach ok keman tiojsiwis. Iwan akin tlaneltokas nonawak, mach ok keman amikis. 
<span class="verse" id="JN6_36">36&#160;</span>Pero Nej yonamechilwij nik namejwan maski ya annechtlatokej mach annechneltokaj. 
<span class="verse" id="JN6_37">37&#160;</span>Nochtin katlej noPapan kimonekiltis ma wikikan nonawak, Nej nikinresibiros iwan mach nikijtos amo. 
<span class="verse" id="JN6_38">38&#160;</span>Porke mach oniwaltemok de ilwikak para nikchiwas san tlan Nej niknekis, sino para nikchiwas tlan kineki akin onechwaltitlanke. 
<span class="verse" id="JN6_39">39&#160;</span>Iwan noPapan katlej onechwaltitlanke, amo kineki ma nikpolo nion se de nochtin katlej onechinmakak, sino kineki ma nikinyoliti itech nekáj sa iyakatlanka tonale. 
<span class="verse" id="JN6_40">40&#160;</span>Porke noPapan katlej onechwaltitlanke, kineki nochtin akinmej kimatiskej nik Nej niiKone in Dios iwan tlaneltokaskej nonawak, ma kipiakan nemilistle katlej mach keman tlamis. Iwan kineki ma nikinyoliti itech nekáj sa iyakatlanka tonale. </div>
<div class='p'>
<span class="verse" id="JN6_41">41&#160;</span>Ijkuakón in judiojtin opéj mokualankatlapowiaj de Jesús, porke okijtoj: “Nej nipan katlej oniwaltemok de ilwikak.” </div>
<div class='p'>
<span class="verse" id="JN6_42">42&#160;</span>Iwan okijtojkej: </div>
<div class='p'>―¿Amo yen yin Jesús, ikone in José? Tejwan tikixmatij ipapan iwan imaman. ¿Kenik kijta nik in Yej owaltemok de ilwikak? </div>
<div class='p'>
<span class="verse" id="JN6_43">43&#160;</span>Iwan Jesús okinmilwij: </div>
<div class='p'>―Amo xikualankatlajtokan entre namejwan. 
<span class="verse" id="JN6_44">44&#160;</span>Mach akaj tlakatl welis witz nonawak san por yej kinekis. Sino san yen noPapan katlej onechwaltitlanke welis kichiwas akaj tlakatl ma wiki nonawak. Iwan Nej nikyolitis itech nekáj sa iyakatlanka tonale. 
<span class="verse" id="JN6_45">45&#160;</span>Kajki ijkuilitok itech in tiotlajkuiloltin katlej okijkuilojkej in profetajtin: “Dios kinmachtis nochtin.” Ijkón kiné, nochtin akinmej kikakiskej noPapan iwan kimomakaskej kuenta tlan kinmachtia, witzej nonawak. </div>
<div class='p'>
<span class="verse" id="JN6_46">46&#160;</span>’Amo kijtosneki akaj yokitak in noPapan Dios, sino san yen Nej katlej oniwalaj kan Yej kajki, yen Nej katlej yonikitak. 
<span class="verse" id="JN6_47">47&#160;</span>Ipan melajka namechilwia: Akin tlaneltoka nonawak kipia nemilistle katlej mach keman tlamis. 
<span class="verse" id="JN6_48">48&#160;</span>Nej nipan katlej niktemaka nemilistle. 
<span class="verse" id="JN6_49">49&#160;</span>In ya wejkawitl namoweyitajwan okikuajkej in pan katlej itoka maná ne kan tlawaki, iwan maski yejwan okikuajkej yon pan, omikkej. 
<span class="verse" id="JN6_50">50&#160;</span>Pero akinmej kikuaskej in pan katlej owaltemok de ilwikak, mach mikiskej. 
<span class="verse" id="JN6_51">51&#160;</span>Nej nipan katlej niktemaka nemilistle katlej oniwaltemok de ilwikak. Akin kikuas yin pan, yolitos nochipa. In pan katlej nej niktemakas kijtosneki yen notlalnakayo, iwan niktemakas para ma kipiakan nemilistle in tlaltikpaktlakaj. </div>
<div class='p'>
<span class="verse" id="JN6_52">52&#160;</span>Ijkuakón in judiojtin opéj kualanij iwan okijtoayaj entre yejwan: </div>
<div class='p'>―¿Kenik yin tlakatl kineki techmakas itlalnakayo ma tikuakan? </div>
<div class='p'>
<span class="verse" id="JN6_53">53&#160;</span>Jesús okinmilwij: </div>
<div class='p'>―Ipan melajka namechilwia: Tla namejwan amo ankikuaskej notlalnakayo de Nej katlej onimochij nitlakatl, iwan tla amo ankoniskej noeso, mach ankipiaskej nemilistle. 
<span class="verse" id="JN6_54">54&#160;</span>Akin kikua notlalnakayo iwan koni noeso, kipia nemilistle katlej mach keman tlamis, iwan Nej nikyolitis itech nekáj sa iyakatlanka tonale. 
<span class="verse" id="JN6_55">55&#160;</span>Porke notlalnakayo yon melawak tlakuale, iwan noeso yon melawak tlaonilistle. 
<span class="verse" id="JN6_56">56&#160;</span>Akin kikua notlalnakayo iwan koni noeso, kijtosneki kajki nonawak iwan Nej nikaj inawak. 
<span class="verse" id="JN6_57">57&#160;</span>NoPapan katlej onechwaltitlanke, kipia nemilistle, iwan Nej nikpia nemilistle inawak. Ijkón noijki akin nechmomajsewia, noijki kipia nemilistle nonawak. 
<span class="verse" id="JN6_58">58&#160;</span>Yen yin pan katlej owaltemok de ilwikak, iwan yin pan mach ken pan katlej itoka maná katlej okikuajkej in ya wejkawitl namoweyitajwan, iwan maski okikuajkej yon pan yejwan omikkej. Akin kikuas yin pan yolitos nochipa. </div>
<div class='p'>
<span class="verse" id="JN6_59">59&#160;</span>Jesús okinmachtij in tlakaj de yin tlamantle ompa Capernaum itech se tiopan de yen judiojtin. </div>
<div class='s'>Tlajtole katlej kitemaka nemilistle katlej mach keman tlamis </div>
<div class='p'>
<span class="verse" id="JN6_60">60&#160;</span>Nijkuak ijkón okikakej in tlakaj katlej onemiaj iwan Jesús, okijtojkej: </div>
<div class='p'>―Wel owijtitok para se welis kimomakas kuenta. ¿Akin welis kimomakas kuenta? </div>
<div class='p'>
<span class="verse" id="JN6_61">61&#160;</span>Pero Jesús okimomakak kuenta nik in yonmej tlakaj mach okiwelitakej tlan okinmilwij, iwan Yej okinmilwij: </div>
<div class='p'>―¿Ankualanij por yen tlan namechilwia? 
<span class="verse" id="JN6_62">62&#160;</span>¿Tlan ankiyejyekoskej kiné, tla namejwan annechitaskej Nej katlej onimochij nitlakatl nitlejkos ilwikak kan achtoj onieka? 
<span class="verse" id="JN6_63">63&#160;</span>Se tlakatl ianima yen yon kimaka nemilistle itlalnakayo. Itlalnakayo mach itlaj kipalewia tla kipoloa ianima. Notlajtol katlej yonamechilwij amechmaka nemilistle ijkón ken ianima se tlakatl kimaka nemilistle itlalnakayo. 
<span class="verse" id="JN6_64">64&#160;</span>Pero katej sekimej de amejwan katlej mach nechneltokaj. </div>
<div class='p'>Jesús yokimatia desde achtoj akinmej amo otlaneltokayaj iwan akin kitemaktis (kitemaktilis). 
<span class="verse" id="JN6_65">65&#160;</span>Iwan Jesús okijtoj: </div>
<div class='p'>―Por yonik namechilwia ke mach akaj tlakatl welis witz nonawak tla noPapan amo kimonekiltis. </div>
<div class='p'>
<span class="verse" id="JN6_66">66&#160;</span>Desde ijkuakón, miekej tlakaj katlej onemiaj iwan Jesús, okikajkej iwan mach ok Iwan onenkej. 
<span class="verse" id="JN6_67">67&#160;</span>Ijkuakón Jesús okinmilwij in majtlaktle iwan omen imomachtijkawan: </div>
<div class='p'>―¿Noijki namejwan ankinekij anyaskej? </div>
<div class='p'>
<span class="verse" id="JN6_68">68&#160;</span>Simón Pedro okinankilij: </div>
<div class='p'>―Señor, ¿akin oksé inawak tiaskej? Tejwatzin tikpia tlajtole katlej kitemaka nemilistle katlej mach keman tlamis. 
<span class="verse" id="JN6_69">69&#160;</span>Iwan tejwan yotikneltokakej iwan ya tikmatokej nik tejwatzin tiiyolchipawkaKone in toTajtzin Dios katlej yolitok. </div>
<div class='p'>
<span class="verse" id="JN6_70">70&#160;</span>Iwan Jesús okinmilwij: </div>
<div class='p'>―Nej onamechpejpenke namejwan anmajtlaktin iwan amomen, pero se de amejwan itekipanoj in diablo. </div>
<div class='p'>
<span class="verse" id="JN6_71">71&#160;</span>Jesús otlajtoaya de yen Judas Iscariote itelpoch in Simón, porke satepan yen okitemaktij (okitemaktilij) in Jesús, maski oyeka se de yen majtlaktle iwan omen imomachtijkawan.  </div>
<div class='psalmlabel' id='JN7_0'> 7</div>
<div class='s'>Ikniwan Jesús mach otlaneltokayaj inawak </div>
<div class='p'>
<span class="verse" id="JN7_1">1&#160;</span>Satepan de yon, Jesús onemia itech estado de Galilea. Mach okinekia nemis itech estado de Judea, porke in tlayekankej judiojtin okinekiaj kimiktiskej. 
<span class="verse" id="JN7_2">2&#160;</span>Iwan yoajsia inmilwiw in judiojtin itoka tabernáculos. 
<span class="verse" id="JN7_3">3&#160;</span>Ikniwan Jesús okilwijkej: </div>
<div class='p'>―Amo nian ximokawa. Xiwia Judea, para ijkón momomachtijkawan katlej ompa katej ma kinmitakan noijki in milagrostin katlej Tej tikinchiwa. 
<span class="verse" id="JN7_4">4&#160;</span>Nijkuak akaj tlakatl kineki ma kixmatikan mach kichiwa itlaj tlamantle san ichtaka sino kichiwa teixpan. Tonses, in Tej moneki xikchiwa inmixpan nochtin in tlakaj para ijkón nochtin ma kitakan tlan tikchiwa. </div>
<div class='p'>
<span class="verse" id="JN7_5">5&#160;</span>Nion yen ikniwan mach okineltokayaj. 
<span class="verse" id="JN7_6">6&#160;</span>Iwan Jesús okinmilwij: </div>
<div class='p'>―Mach ya ajsi tonale para nias ompa, pero para amejwan san katlij yej tonale welis anyaskej. 
<span class="verse" id="JN7_7">7&#160;</span>In tlaltikpaktlakaj mach welis amechkokoliskej namejwan. Pero Nej nechkokoliaj, porke Nej nikinmilwia nik yejwan kichiwaj tlan mach kuale. 
<span class="verse" id="JN7_8">8&#160;</span>Namejwan xiwian ilwitl. Nej mach nias, porke mach ya ajsi tonale para nias ompa. </div>
<div class='p'>
<span class="verse" id="JN7_9">9&#160;</span>Iwan satepan de ijkón okinmilwij, Jesús ompa omokaj itech estado de Galilea. </div>
<div class='s'>Jesús oyáj itech ilwitl itoka tabernáculos </div>
<div class='p'>
<span class="verse" id="JN7_10">10&#160;</span>Satepan de ijkuak yoyajkej ikniwan, Jesús noijki oyáj itech yon ilwitl, oyáj san ichtaka para amo ma kitakan nochtin tlakaj. 
<span class="verse" id="JN7_11">11&#160;</span>In tlayekankej judiojtin okitemoayaj ompa itech ilwitl, iwan okijtoayaj: </div>
<div class='p'>―¿Kanin kajki in yon tlakatl itoka Jesús? </div>
<div class='p'>
<span class="verse" id="JN7_12">12&#160;</span>Nochtin tlakaj omotlapowiayaj de Yej. Sekimej okijtoayaj: “Jesús kuale tlakatl.” Iwan oksekimej okijtoayaj: “Jesús mach kuale, san kinkajkayajtinemi in tlakaj.” </div>
<div class='p'>
<span class="verse" id="JN7_13">13&#160;</span>Pero mach akaj otlapoaya de Yej inmixpan tlakaj porke okinmiimakasiaj in tlayekankej judiojtin. </div>
<div class='p'>
<span class="verse" id="JN7_14">14&#160;</span>Iwan nijkuak ya tlajko yawi in yon ilwitl, Jesús okalakke ijtik in weyi tiopan iwan ompa opéj tlamachtia. 
<span class="verse" id="JN7_15">15&#160;</span>In judiojtin sa omotlajtlachialtiayaj (omomajmawtiayaj) iwan okijtoayaj: </div>
<div class='p'>―¿Kenik in yin tlakatl wel kimati miek iwan nion amo omoixtlamachtij? </div>
<div class='p'>
<span class="verse" id="JN7_16">16&#160;</span>Jesús okinnankilij: </div>
<div class='p'>―Notlamachtilis mach kisa de Nej, sino yon witz de noPapan Dios katlej onechwaltitlanke. 
<span class="verse" id="JN7_17">17&#160;</span>Tla akaj kineki kichiwas tlan Dios kimonekiltia, welis kimomakas kuenta nik notlamachtilis witz de Dios, iwan mach de Nej. 
<span class="verse" id="JN7_18">18&#160;</span>Akin tlapoa san de yej itlayejyekolis, kijtosneki kineki ma kiweyikixtikan. Pero Nej nikneki nikweyikixtis katlej onechwaltitlanke. Nej nikijta tlan melawak, iwan mach nitlakajkayawa. </div>
<div class='p'>
<span class="verse" id="JN7_19">19&#160;</span>’Moisés oamechmakak namejwan in tlanawatile pero nion se de amejwan mach kichiwa tlan kijta yon tlanawatile. ¿Tlanik namejwan ankinekij annechmiktiskej? </div>
<div class='p'>
<span class="verse" id="JN7_20">20&#160;</span>In tlakaj okinankilijkej: </div>
<div class='p'>―Tej tikpia demonio. ¿Akin kineki mitzmiktis? </div>
<div class='p'>
<span class="verse" id="JN7_21">21&#160;</span>Jesús okinmilwij: </div>
<div class='p'>―Aminochtin sa anmotlajtlachialtijkej (omomajmawtijkej) san por onikpajtij se kokoxke nijkuak weyi tonale. 
<span class="verse" id="JN7_22">22&#160;</span>Moisés oamechilwij xikchiwakan in sirkunsisión (maski mach yen Moisés okipewaltij in sirkunsisión sino katlej ya wejkawitl iweyitajwan). Iwan namejwan ankisirkunsidaroaj se chokotzin maski ma yeto weyi tonale. 
<span class="verse" id="JN7_23">23&#160;</span>Axan kiné, tla namejwan ankisirkunsidaroaj se chokotzin nijkuak weyi tonale porke itech yon tonale okitokaroj mosirkunsidaros, namejwan maski ma yeto weyi tonale ankisirkunsidaroaj porke ankinekij anmokawaskej kuale itech itlanawatil in Moisés. ¿Tlanik kiné namejwan ankualanij nonawak por onikpajtij se tlakatl nijkuak weyi tonale? 
<span class="verse" id="JN7_24">24&#160;</span>Amakaj xikistlakawikan san por ankinekiliskej. Sino xikistlakawikan tla melawak ankimatij nik mach kuale tlan okichij. </div>
<div class='s'>Jesús okijtoj de kan owalaj </div>
<div class='p'>
<span class="verse" id="JN7_25">25&#160;</span>Sekimej katlej ochantiaj Jerusalén okijtoayaj: </div>
<div class='p'>―¿Amo yen yin tlakatl katlej kitemojtinemij para kimiktiskej? 
<span class="verse" id="JN7_26">26&#160;</span>Xikitakan, tlapojtok inmixpan nochtin in tlakaj, iwan mach akaj itlaj kilwia. ¿Xamo in tekiwajkej melawak yokineltokakej nik in yin tlakatl yen Cristo? 
<span class="verse" id="JN7_27">27&#160;</span>Pero tejwan tikmatij de kan owalaj in yin tlakatl. Iwan nijkuak witz in Cristo, mach akaj kimatis de kan witz. </div>
<div class='p'>
<span class="verse" id="JN7_28">28&#160;</span>Jesús ok otlamachtijtoka ijtik in weyi tiopan, iwan nijkuak ijkón okikakke, okijtoj chikawak: </div>
<div class='p'>―Namejwan annechixmatij iwan ankimatij de kan oniwalaj. Nej amo oniwalaj san por Nej nikneki, sino oniwalaj porke onechwaltitlanke in Dios katlej itech onkaj tlan melawak, iwan katlej namejwan mach ankixmatij. 
<span class="verse" id="JN7_29">29&#160;</span>Pero Nej nikixmati porke Nej oniwalaj de Yej inawak, iwan Yej onechwaltitlanke. </div>
<div class='p'>
<span class="verse" id="JN7_30">30&#160;</span>Por yonik okinekiaj kikitzkianij. Pero amakaj okikitzkij porke mach ya oajsia in tonale para kikitzkiskej. 
<span class="verse" id="JN7_31">31&#160;</span>Iwan miekej otlaneltokakej inawak, iwan okijtoayaj: </div>
<div class='p'>―Tejwan tikneltokaj nik yen yin Cristo porke mach akaj oksé welis witz iwan kinchiwas okachi wejweyin milagrostin ken yin Jesús. </div>
<div class='s'>In fariseos okintitlankej sekimej mayoltin para ma kitzkikan in Jesús </div>
<div class='p'>
<span class="verse" id="JN7_32">32&#160;</span>In fariseos okikakej tlan okijtoayaj in tlakaj de yen Jesús. Ijkuakón in tlayekankej tiopixkej iwan in fariseos okintitlankej sekimej mayoltin para ma kikitzkikan in Jesús. 
<span class="verse" id="JN7_33">33&#160;</span>Iwan Jesús okijtoj: </div>
<div class='p'>―Sa kanaj keski tonale namowan nietos, iwan satepan nimokuepas inawak noPapan Dios katlej onechwaltitlanke. 
<span class="verse" id="JN7_34">34&#160;</span>Namejwan annechtemoskej, pero mach annechajsiskej. Porke kan Nej nias, namejwan mach welis anyaskej. </div>
<div class='p'>
<span class="verse" id="JN7_35">35&#160;</span>In judiojtin opéj motlajtlaniaj entre yejwan: </div>
<div class='p'>―¿Kanin yas iwan amo welis tikajsiskej? ¿Kox yas innawak in tojudiojikniwan katlej chantitokej ipan intlal in griegojtin? ¿Kox yas kinmachtitij in griegojtin? 
<span class="verse" id="JN7_36">36&#160;</span>¿Tlan kijtosneki tlan kijta: “Annechtemoskej, pero mach annechajsiskej, porke kan Nej nias, namejwan mach welis anyaskej”? </div>
<div class='s'>Ameyale katlej kitemaka yankuik nemilistle </div>
<div class='p'>
<span class="verse" id="JN7_37">37&#160;</span>In sa iyakatlanka tonale de yon ilwitl, katlej okachi weyi tonale, Jesús omoketzke iwan okijtoj chikawak: </div>
<div class='p'>―Tla akaj amiki, ma wiki nonawak iwan ma atli. 
<span class="verse" id="JN7_38">38&#160;</span>Tla akaj nechneltokas, tonses ipan iyolo meyas atl katlej kitemaka yankuik nemilistle, ijkón ken kijta in tiotlajkuilole. </div>
<div class='p'>
<span class="verse" id="JN7_39">39&#160;</span>Jesús ijkón okijtoj kijtosneki akinmej kineltokaskej in Jesús kiresibiroskej in Espíritu Santo. Ijkuakón ayamo owalaya in Espíritu Santo porke in Jesús mach ya oyaya ilwikak para kiweyikixtiskej. </div>
<div class='s'>In tlakaj omoxelojkej </div>
<div class='p'>
<span class="verse" id="JN7_40">40&#160;</span>Sekimej de yonmej tlakaj nijkuak ijkón okikakej okijtojkej: </div>
<div class='p'>―Ipan melajka yin yen profeta katlej otikchixtokaj ma wiki. </div>
<div class='p'>
<span class="verse" id="JN7_41">41&#160;</span>Iwan oksekimej okijtoayaj: </div>
<div class='p'>―Yin yen Cristo. </div>
<div class='p'>Pero sekimej okijtoayaj: </div>
<div class='p'>―Amo. Mach yen Cristo. Porke in Cristo mach witz de Galilea. 
<span class="verse" id="JN7_42">42&#160;</span>In tiotlajkuilole kijta nik in Cristo kipia de witz nelwatl de yen rey David. Iwan noijki kijta nik witz de pueblo de Belén kan ochantia in David. </div>
<div class='p'>
<span class="verse" id="JN7_43">43&#160;</span>Por yonik in tlakaj omoxelojkej por yen Jesús. 
<span class="verse" id="JN7_44">44&#160;</span>Sekimej de yejwan okinekiaj kikitzkianij. Pero mach akaj okikitzkij. </div>
<div class='s'>In tlayekankej judiojtin mach okineltokakej in Jesús </div>
<div class='p'>
<span class="verse" id="JN7_45">45&#160;</span>In mayoltin oyajkej innawak in tlayekankej tiopixkej iwan innawak in fariseos. Iwan yejwan okintlajtlanijkej in mayoltin: </div>
<div class='p'>―¿Tlanik mach ankiwalwikakej? </div>
<div class='p'>
<span class="verse" id="JN7_46">46&#160;</span>In mayoltin otlanankilijkej: </div>
<div class='p'>―Mach keman tikkakij akaj tlakatl ijkón nik tlapoa. </div>
<div class='p'>
<span class="verse" id="JN7_47">47&#160;</span>Tonses in fariseos okinmilwijkej in mayoltin: </div>
<div class='p'>―¿Noijki namejwan yoamechkajkayaj? 
<span class="verse" id="JN7_48">48&#160;</span>¿Kox ya ankitakej akaj de totekiwajkawan o noso akaj de tejwan tifariseos yotitlaneltokakej inawak Jesús? 
<span class="verse" id="JN7_49">49&#160;</span>Pero nekatej tlakaj katlej mach kixmatij in tlanawatile de Moisés iwan tlaneltokaj inawak yon Jesús, Dios kintlajtlakoltis. </div>
<div class='p'>
<span class="verse" id="JN7_50">50&#160;</span>Nicodemo, katlej okachi achtoj oyáj de yuak okitato in Jesús, iwan katlej oyeka noijki fariseo, okinmilwij: </div>
<div class='p'>
<span class="verse" id="JN7_51">51&#160;</span>―Totlanawatil kijta nik mach welis tiktlajtlakolmamaltiskej se tlakatl san tekitl, tla mach achtoj tikyolkuitiaj para tikmatiskej tlan okichij. </div>
<div class='p'>
<span class="verse" id="JN7_52">52&#160;</span>Iwan yejwan okilwijkej: </div>
<div class='p'>―¿Tej noijki xamo tiwitz de Galilea? Xiktemo itech tiotlajkuilole iwan tikmomakas kuenta nik mach keman kisas nion se profeta de Galilea. </div>
<div class='p'>
<span class="verse" id="JN7_53">53&#160;</span>Ijkuakón kada se de yejwan oyajkej para inchan.  </div>
<div class='psalmlabel' id='JN8_0'> 8</div>
<div class='s'>Se siwatl momekatij </div>
<div class='p'>
<span class="verse" id="JN8_1">1&#160;</span>Pero Jesús oyáj kan Olivostepetl. 
<span class="verse" id="JN8_2">2&#160;</span>Owalmostlatik san kualkan, oksemi oyáj itech in weyi tiopan, iwan miekej tlakajtin omijkuanijkej inawak. Iwan Jesús omotlalij opéj kinmachtia. 
<span class="verse" id="JN8_3">3&#160;</span>Ijkuakón in tlamachtijkej de itlanawatil in Moisés iwan in fariseos okiwikakej ompa se siwatl katlej okajsikej momekatijtok iwan se tlakatl. Iwan okiketzkej tlatlajko. 
<span class="verse" id="JN8_4">4&#160;</span>Iwan okilwijkej in Jesús: </div>
<div class='p'>―Tlamachtij, yin siwatl otikajsikej kimomekatijtok se tlakatl. 
<span class="verse" id="JN8_5">5&#160;</span>In tlanawatile de Moisés otechnawatij ma tikmiktikan ika tetl akin ijkón kichiwa. ¿Iwan Tej ken tikijta? </div>
<div class='p'>
<span class="verse" id="JN8_6">6&#160;</span>Okitlajtlanijkej ijkón porke okinekiaj kitlajtlakolmayawiskej para kajsiskej itlaj tlan ika kitilwiskej. Pero Jesús omotooloj iwan opéj tlajkuiloa ipan tlale ika imajpil. 
<span class="verse" id="JN8_7">7&#160;</span>Pero komo okachi okitlajtlaniayaj, Yej omoyekketzke iwan okinmilwij: </div>
<div class='p'>―Tla akaj de amejwan mach kipia itlaj tlajtlakole, ma yen achtoj ma kimotla ika tetl. </div>
<div class='p'>
<span class="verse" id="JN8_8">8&#160;</span>Iwan oksemi omotooloj iwan oksemi opéj tlajkuiloa ipan tlale. 
<span class="verse" id="JN8_9">9&#160;</span>Iwan yejwan nijkuak ijkón okikakej, okistiajkej sejsen por sejsen. Opéj achtoj kisaj katlej okachi tetajtzitzintin. Nijkuak omokaj sa yen Jesús iwan siwatl katlej oyeka tlatlajko, 
<span class="verse" id="JN8_10">10&#160;</span>ijkuakón oksemi omoyekketzke in Jesús iwan okitlajtlanij in siwatl: </div>
<div class='p'>―Siwatl, ¿katlimej katlej omitztilwiayaj? ¿Amakaj omitztlajtlakoltij? </div>
<div class='p'>
<span class="verse" id="JN8_11">11&#160;</span>In siwatl okinankilij: </div>
<div class='p'>―Amo, Señor. Nion se. </div>
<div class='p'>Iwan Jesús okilwij: </div>
<div class='p'>―Nion Nej mach nimitztlajtlakoltia. Xiwia, iwan ayakmo xitlajtlako. </div>
<div class='s'>Jesús kajki ken se tlanextle de yen tlaltikpaktlakaj </div>
<div class='p'>
<span class="verse" id="JN8_12">12&#160;</span>Jesús oksemi okintlapowij in tlakaj, iwan okinmilwij: </div>
<div class='p'>―Nej nitlanextle de yen tlaltikpaktlakaj, akin walmuikas nonawak, mach semi nemis ijtik tlatleyualotl, sino kipias tlanextle katlej kitemaka nemilistle katlej mach keman tlamis. </div>
<div class='p'>
<span class="verse" id="JN8_13">13&#160;</span>Iwan in fariseos okilwijkej: </div>
<div class='p'>―Tlan Tej tikijta kisa san de Tej. Iwan tlan tikijta mach melawak. </div>
<div class='p'>
<span class="verse" id="JN8_14">14&#160;</span>Jesús okinnankilij: </div>
<div class='p'>―Tlan Nej nikijta yon melawak, maski kisa de Nej tlan nikijta, porke Nej nikmati de kan oniwalaj iwan kan niawi. Pero namejwan mach ankimatij de kan oniwalaj nion kan niawi. 
<span class="verse" id="JN8_15">15&#160;</span>Namejwan antetlajtlakoltiaj ijkón ken kichiwaj in tlaltikpaktlakaj. Nej mach akaj niktlajtlakoltia. 
<span class="verse" id="JN8_16">16&#160;</span>Pero tla Nej nitetlajtlakoltis, nitetlajtlakoltis itech tlan melawak, porke mach nitetlajtlakoltia san Nej, sino titetlajtlakoltiaj Nej iwan noPapan katlej onechwaltitlanke. 
<span class="verse" id="JN8_17">17&#160;</span>Namejwan itech namotlanawatil ankipiaj ijkuilitok ke nijkuak omen testigojtin parejo kijtaj san se tlajtole, tonses melawak tlan kijtaj. 
<span class="verse" id="JN8_18">18&#160;</span>Nej namechmatiltia tlan de Nej, iwan noPapan katlej onechwaltitlanke noijki amechmatiltia de Nej. </div>
<div class='p'>
<span class="verse" id="JN8_19">19&#160;</span>Iwan yejwan okitlajtlanijkej: </div>
<div class='p'>―¿Kanin kajki moPapan? </div>
<div class='p'>Jesús okinnankilij: </div>
<div class='p'>―Namejwan mach annechixmatij, iwan nion mach ankixmatij noPapan. Tla amejwan anechixmatinij, noijki ankixmatinij noPapan. </div>
<div class='p'>
<span class="verse" id="JN8_20">20&#160;</span>Jesús okijtoj yon tlajtole nijkuak otlamachtijtoka ijtik in weyi tiopan, kan oyeka in kaja kan okonkajkawayaj in tomin para yen weyi tiopan. Iwan mach akaj okikitzkij, porke mach ya oajsia tonale para kikitzkiskej. </div>
<div class='s'>Kan Nej nias namejwan mach welis anyaskej </div>
<div class='p'>
<span class="verse" id="JN8_21">21&#160;</span>Jesús oksemi okinmilwij: </div>
<div class='p'>―Nej nias, iwan namejwan annechtemoskej, pero anmikiskej ipan nanmotlajtlakol porke kan Nej nias namejwan mach welis anyaskej. </div>
<div class='p'>
<span class="verse" id="JN8_22">22&#160;</span>Ijkuakón in judiojtin okijtojkej: </div>
<div class='p'>―¿Xamo momiktis, por yonik kijta nik mach welis tiaskej kan Yej yawi? </div>
<div class='p'>
<span class="verse" id="JN8_23">23&#160;</span>Iwan Jesús okinmilwij: </div>
<div class='p'>―Namejwan anpowij de nian tlaltikpak, pero Nej nipowi de ilwikak. Namejwan san antlaltikpaktlakaj, pero Nej amo. 
<span class="verse" id="JN8_24">24&#160;</span>Por yonik namechilwia nik anmikiskej ipan namotlajtlakol, porke tla amo annechneltokaj nik in Nej niCristo, anmikiskej ipan namotlajtlakol. </div>
<div class='p'>
<span class="verse" id="JN8_25">25&#160;</span>Ijkuakón yejwan okitlajtlanijkej: </div>
<div class='p'>―Tonses, ¿akin Tej? </div>
<div class='p'>Jesús okinnankilij: </div>
<div class='p'>―Yonamechilwij desde achtoj akin Nej. 
<span class="verse" id="JN8_26">26&#160;</span>Nikpia miek tlamantle tlan namechilwis iwan miek tlan namechtlajtlakoltis namejwan. Melawak tlan nikijta, ijkón ken katlej onechwaltitlanke Yej melawak. Iwan tlan Nej onikakke de Yej, yen yon tlan nikimilwia in tlaltikpaktlakaj. </div>
<div class='p'>
<span class="verse" id="JN8_27">27&#160;</span>Pero in judiojtin mach okimomakakej kuenta ke okintlapowiaya de yen iPapan. 
<span class="verse" id="JN8_28">28&#160;</span>Por yonik okinmilwij: </div>
<div class='p'>―Nijkuak namejwan annechajkokuiskej ajkopan Nej katlej onimochij nitlakatl, ijkuakón ankimomakaskej kuenta nik yen Nej. Iwan ankimomakaskej kuenta nik mach itlaj nikchiwa san tlan kisa de Nej, sino sanwel nikijta tlan noPapan yonechmachtij. 
<span class="verse" id="JN8_29">29&#160;</span>Porke katlej onechwaltitlanke Yej nowan kajki. NoPapan mach nechkawa noselti, porke Nej nochipa nikchiwa tlan Yej kipaktia. </div>
<div class='p'>
<span class="verse" id="JN8_30">30&#160;</span>Nijkuak in Jesús otlanke okijtoj nochi yon tlajtole, miekej otlaneltokakej inawak. </div>
<div class='s'>Jesús okijtoj kenik welis timakisaskej de ijtik tlajtlakole </div>
<div class='p'>
<span class="verse" id="JN8_31">31&#160;</span>Jesús okinmilwij in judiojtin katlej otlaneltokakej inawak: </div>
<div class='p'>―Tla namejwan ankichijtoskej tlan kijta notlamachtil, tonses melawak anyeskej annomomachtijkawan. 
<span class="verse" id="JN8_32">32&#160;</span>Iwan ankixmatiskej tlan melawak, iwan yon tlan melawak amechmakixtis de inawak namoteko para ayakmo ma amechnawatijto. </div>
<div class='p'>
<span class="verse" id="JN8_33">33&#160;</span>Iwan yejwan okinankilijkej: </div>
<div class='p'>―Tejwan tiwalajtokej nelwatl de Abraham, iwan mach semi akaj tikpiaj oksé kej toteko. ¿Kenik tikijta in Tej nik titechmakixtis de inawak toteko? </div>
<div class='p'>
<span class="verse" id="JN8_34">34&#160;</span>Iwan Jesús okinmilwij: </div>
<div class='p'>―Ipan melajka namechilwia, nochtin akinmej kichiwaj tlajtlakole, kijtosneki yon tlajtlakole yen inteko. 
<span class="verse" id="JN8_35">35&#160;</span>Iwan se tlakatl katlej yen yon iteko mach welis powis itech ifamilia in toTajtzin Dios, pero se katlej tekone de Dios yon kemaj powi iktlanke (ik tlami) itech ifamilia in toTajtzin Dios. 
<span class="verse" id="JN8_36">36&#160;</span>Ijkón kiné, tla Nej niiKone in Dios namechmakixtis de inawak namoteko, tonses namejwan anmokawaskej melawak antlamakixtiltin. 
<span class="verse" id="JN8_37">37&#160;</span>Nikmati nik namejwan anwalajtokej nelwatl de Abraham. Pero ankinekij annechmiktiskej porke mach ankiresibiroaj ipan namoyolo tlan namechilwia. 
<span class="verse" id="JN8_38">38&#160;</span>Nej nikijta tlan noPapan nechititia, iwan namejwan ankichiwaj tlan namopapan amechnawatia. </div>
<div class='p'>
<span class="verse" id="JN8_39">39&#160;</span>Iwan yejwan okilwijkej: </div>
<div class='p'>―Tejwan topapan yen Abraham. </div>
<div class='p'>Iwan Jesús okinmilwij: </div>
<div class='p'>―Tla Abraham yeni yen namopapan, tonses ankichiwanij tlan yej okichij. 
<span class="verse" id="JN8_40">40&#160;</span>Maski yonamechilwij tlan melawak tlan Dios nechititia, namejwan ankinekij annechmiktiskej. Abraham mach ijkón okichij. 
<span class="verse" id="JN8_41">41&#160;</span>Namejwan ankichiwaj ijkón ken tlan kichiwa namopapan. </div>
<div class='p'>Yejwan okilwijkej: </div>
<div class='p'>―Tejwan mach tiichtakapiltin, tejwan tikpiaj san se topapan, topapan yen toTajtzin Dios. </div>
<div class='p'>
<span class="verse" id="JN8_42">42&#160;</span>Ijkuakón Jesús okinmilwij: </div>
<div class='p'>―Tla yen Dios yeskia namopapan, namejwan annechtlasojtlanij, porke Nej oniwalaj de Dios ixko yin tlaltikpak. Mach oniwalaj san por Nej oniknekke, sino porke Dios onechwaltitlanke. 
<span class="verse" id="JN8_43">43&#160;</span>¿Ankimatij por tlanik mach ankimomakaj kuenta tlan namechilwia? Mach ankimomakaj kuenta porke mach ankinekij ankikakiskej tlan namechilwia. 
<span class="verse" id="JN8_44">44&#160;</span>Namejwan namopapan yen diablo, iwan namejwan ankichiwaj tlan yej kineki. In diablo yej temiktij desde opejke in tlaltikpak. Mach keman itlaj kijta tlan melawak porke mach itlaj kipia ipan iyolo tlan melawak. Nochipa san tlakajkayajtinemi porke yen yon itekiw, porke yipa tekajkayaj, iwan yen tetaj de nochtin akinmej tlakajkayawaj. 
<span class="verse" id="JN8_45">45&#160;</span>Pero komo Nej nikijta tlan melawak, por yonik namejwan mach annechneltokaj. 
<span class="verse" id="JN8_46">46&#160;</span>¿Akin de amejwan welis nechnextilis nik nikpia itlaj tlajtlakole? Iwan tla nikijta tlan melawak, ¿tlanik mach annechneltokaj? 
<span class="verse" id="JN8_47">47&#160;</span>Akin powi inawak Dios, kikaki itlajtol in Dios, pero komo namejwan mach anpowij inawak Dios, por yonik mach ankinekij ankikakiskej. </div>
<div class='s'>Cristo yokatka okachi achtoj ke Abraham </div>
<div class='p'>
<span class="verse" id="JN8_48">48&#160;</span>Iwan ijkuakón in judiojtin okilwijkej: </div>
<div class='p'>―Yompa tlan tikijtaj, Tej tisamaritano iwan tikpia demonio. </div>
<div class='p'>
<span class="verse" id="JN8_49">49&#160;</span>Iwan Jesús okinnankilij: </div>
<div class='p'>―Nej mach nikpia nion se demonio, sino Nej nikweyimati in noPapan. Pero namejwan mach annechweyimatij. 
<span class="verse" id="JN8_50">50&#160;</span>Nej mach nikintemoa in tlakaj para ma nechweyikixtikan, onkaj se katlej kintemoa para ma nechweyikixtikan, iwan katlej kinmixkomakas akinmej amo nechweyikixtiskej. 
<span class="verse" id="JN8_51">51&#160;</span>Ipan melajka namechilwia, akin kichiwas tlan Nej nikijta, mach keman mikis. </div>
<div class='p'>
<span class="verse" id="JN8_52">52&#160;</span>Ijkuakón in judiojtin okinankilijkej: </div>
<div class='p'>―Axan kuale tikmomakaj kuenta nik melawak tikpia demonio. Abraham iwan nochtin in profetajtin omikkej, iwan Tej tikijta: “Akin kichiwas tlan Nej nikijta, mach keman mikis.” 
<span class="verse" id="JN8_53">53&#160;</span>¿Kox okachi tiweyikistok in Tej ke topapan Abraham? Yej omikke iwan in profetajtin noijki omikkej. ¿Akin timomachilia in Tej? </div>
<div class='p'>
<span class="verse" id="JN8_54">54&#160;</span>Iwan Jesús okinnankilij: </div>
<div class='p'>―Tla Nej niktemoani noweyikixtilis, tonses noweyikixtilis mach itlaj ipatij. Pero katlej nechweyikixtia, yen noPapan, katlej namejwan ankijtaj yen namoDios. 
<span class="verse" id="JN8_55">55&#160;</span>Namejwan mach ankixmatij. Nej nikixmati, iwan tla nikijtoani mach nikixmati, nietoskia noijki nitekajkayaj ken namejwan. Pero Nej melawak nikixmati, iwan nikchiwa tlan Yej kijta. 
<span class="verse" id="JN8_56">56&#160;</span>In ya wejkawitl namopapan Abraham, opakke porke okimatke nik niwitz ixko yin tlaltikpak. Yej itech itlaneltokalis onechitak iwan por yonik opakke. </div>
<div class='p'>
<span class="verse" id="JN8_57">57&#160;</span>Ijkuakón in judiojtin okilwijkej in Jesús: </div>
<div class='p'>―Ayamo tikpia omenpoale iwan majtlaktle xiwitl, ¿iwan tikijta otikitak in Abraham? </div>
<div class='p'>
<span class="verse" id="JN8_58">58&#160;</span>Iwan Jesús okinmilwij: </div>
<div class='p'>―Ipan melajka namechilwia, desde antes de tlakatis in Abraham, Nej yipa yonieka. </div>
<div class='p'>
<span class="verse" id="JN8_59">59&#160;</span>Ijkuakón in judiojtin okonintilankej sekimej temej para kimojmotlaskej in Jesús. Pero Yej omotlaatij, opanok intzalko iwan okiske de ijtik in weyi tiopan.  </div>
<div class='psalmlabel' id='JN9_0'> 9</div>
<div class='s'>Jesús okipajtij se tlakatl katlej mach otlachiaya desde itlakatilis </div>
<div class='p'>
<span class="verse" id="JN9_1">1&#160;</span>Nijkuak Jesús oyaya ipan ojtle, okitak se tlakatl katlej mach otlachiaya desde itlakatilis. 
<span class="verse" id="JN9_2">2&#160;</span>Iwan imomachtijkawan okitlajtlanijkej: </div>
<div class='p'>―Tlamachtij, ¿tlanik yin tlakatl otlakatke mach tlachia? ¿Por otlajtlakojkej ipapanwan, o noso porke yej otlajtlakoj? </div>
<div class='p'>
<span class="verse" id="JN9_3">3&#160;</span>Jesús okinnankilij: </div>
<div class='p'>―Mach por yej otlajtlakoj nion mach por otlajtlakojkej ipapanwan. Sino para itech ma mota tlan Dios weli kichiwa. 
<span class="verse" id="JN9_4">4&#160;</span>Itech yinmej tonaltin Nej nikpia de nikchiwas in tekitl de noPapan Dios katlej onechwaltitlanke, porke ajsis tonale nijkuak mach ok akaj welis tekipanos. 
<span class="verse" id="JN9_5">5&#160;</span>Mientras Nej nikaj ixko yin tlaltikpak, nikaj kej se tlanextle katlej kinyoltlawilia in tlaltikpaktlakaj. </div>
<div class='p'>
<span class="verse" id="JN9_6">6&#160;</span>Satepan de ijkuak ijkón okijtoj, ochijchak ipan tlale, okipaatlak achitzin akuitlatl iwan okixaltilij ipan ixtololowan in tlakatl katlej mach tlachia. 
<span class="verse" id="JN9_7">7&#160;</span>Iwan okilwij: </div>
<div class='p'>―Xiwia ximixpakati itech ameyale katlej itoka Siloé ―Siloé kijtosneki Tlatitlanile. </div>
<div class='p'>In tlakatl katlej mach tlachia oyáj omixpakato. Iwan nijkuak omokuepato ya owelik otlachixke. 
<span class="verse" id="JN9_8">8&#160;</span>Ijkuakón nochtin katlej ibesinoswan iwan nochtin katlej achtoj okitayaj omijtlanijtinemia, okijtojkej: </div>
<div class='p'>―¿Amo yen yin tlakatl katlej omijtlanijtinemia? </div>
<div class='p'>
<span class="verse" id="JN9_9">9&#160;</span>Sekimej okijtoayaj: </div>
<div class='p'>―Yej yin tlakatl. </div>
<div class='p'>Oksekimej okijtoayaj: </div>
<div class='p'>―Amo, mach yej. Maski ijkón mota. </div>
<div class='p'>Pero in tlakatl yej inewian okijtoaya: </div>
<div class='p'>―Yen nej. </div>
<div class='p'>
<span class="verse" id="JN9_10">10&#160;</span>Iwan okitlajtlanijkej: </div>
<div class='p'>―¿Iwan kenik axan ya kuale titlachia? </div>
<div class='p'>
<span class="verse" id="JN9_11">11&#160;</span>Yej okinnankilij: </div>
<div class='p'>―In tlakatl katlej itoka Jesús okichij achitzin akuitlatl, iwan onechixaltilij ipan noixtololowan, iwan onechilwij: “Xiwia ximixpakati itech ameyale katlej itoka Siloé.” Oniaj, iwan nijkuak onimixpakke, ya kuale onitlachixke. </div>
<div class='p'>
<span class="verse" id="JN9_12">12&#160;</span>Iwan okitlajtlanijkej: </div>
<div class='p'>―¿Kanin kajki in yon tlakatl? </div>
<div class='p'>Iwan yej okinnankilij: </div>
<div class='p'>―Mach nikmati. </div>
<div class='s'>In fariseos okitlatzintokijkej in tlakatl katlej mach otlachiaya </div>
<div class='p'>
<span class="verse" id="JN9_13">13&#160;</span>Satepan okiwikakej in tlakatl katlej mach otlachiaya okinmixpantilijtoj in fariseos. 
<span class="verse" id="JN9_14">14&#160;</span>Oyeka weyi tonale nijkuak in Jesús okichij akuitlatl, iwan okitlachialtij in tlakatl. 
<span class="verse" id="JN9_15">15&#160;</span>In fariseos okitlajtlanijkej in tlakatl kenik ya weli tlachia. Iwan yej okinmilwij: </div>
<div class='p'>―Onechixaltilij akuitlatl itech noixtololowan, onimixpakke, iwan axan ya kuale nitlachia. </div>
<div class='p'>
<span class="verse" id="JN9_16">16&#160;</span>Ijkuakón sekimej fariseos okijtojkej: </div>
<div class='p'>―In tlakatl katlej ijkón okichij mach owalaj de Dios, porke mach kitlakita in weyi tonale. </div>
<div class='p'>Iwan oksekimej okijtoayaj: </div>
<div class='p'>―Pero, ¿kenik weli kinchiwa milagrostin in tla Yej tlajtlakolej? </div>
<div class='p'>Iwan mach oyekaj san se tlajtole entre yejwan iwan omoxelojkej. 
<span class="verse" id="JN9_17">17&#160;</span>Iwan oksemi okitlajtlanijkej in tlakatl katlej mach otlachiaya: </div>
<div class='p'>―¿Iwan tej, tlan tikijta de nekáj tlakatl katlej omitztlachialtij? </div>
<div class='p'>Iwan yej okijtoj: </div>
<div class='p'>―Nej nikijta nik in yon tlakatl profeta. </div>
<div class='p'>
<span class="verse" id="JN9_18">18&#160;</span>Pero in tlayekankej judiojtin mach okineltokayaj kox melawak mach otlachiaya iwan axan ya kuale tlachia, iwan asta okinnotzkej itajwan. 
<span class="verse" id="JN9_19">19&#160;</span>Iwan okintlajtlanijkej: </div>
<div class='p'>―¿Yen yin namotelpoch katlej namejwan ankijtaj otlakatke mach tlachia? ¿Kenik in axan ya kuale tlachia? </div>
<div class='p'>
<span class="verse" id="JN9_20">20&#160;</span>Itajwan otlanankilijkej: </div>
<div class='p'>―Tikmatij nik in yej totelpoch, iwan tikmatij nik otlakatke mach tlachia. 
<span class="verse" id="JN9_21">21&#160;</span>Pero mach tikmatij kenik ya weli tlachia, nion mach tikmatij akin okitlachialtij. Xiktlajtlanikan yej, mach ok tzikitzin, yej welis amechilwis kenik opajtik. </div>
<div class='p'>
<span class="verse" id="JN9_22">22&#160;</span>Itajwan ijkón okijtojkej porke okinmiimakasiaj in tlayekankej judiojtin, porke in tlayekankej judiojtin yokichijkaj san se tlajtole ke tla akaj kijtos nik Jesús yen Cristo, kikixtiskej iktlanke (ik tlami) de itech intiopan. 
<span class="verse" id="JN9_23">23&#160;</span>Por yonik okijtojkej itajwan: “Xiktlajtlanikan yej, mach ok konetl.” </div>
<div class='p'>
<span class="verse" id="JN9_24">24&#160;</span>In tlayekankej judiojtin oksemi okinotzkej in tlakatl katlej mach otlachiaya, iwan okilwijkej: </div>
<div class='p'>―Xikijto tlan melawak ixpan Dios. Porke tejwan tikmatij nik in Jesús Yej tlajtlakolej. </div>
<div class='p'>
<span class="verse" id="JN9_25">25&#160;</span>Iwan yej okinnankilij: </div>
<div class='p'>―Nej mach nikmati kox tlajtlakolej o noso amo. San tlan nej nikmati, mach onitlachiaya iwan axan ya weli nitlachia. </div>
<div class='p'>
<span class="verse" id="JN9_26">26&#160;</span>Iwan oksemi okitlajtlanijkej: </div>
<div class='p'>―¿Tlan omitztoktij? ¿Kenik omitztlachialtij? </div>
<div class='p'>
<span class="verse" id="JN9_27">27&#160;</span>Iwan yej okinnankilij: </div>
<div class='p'>―Yonamechilwij, iwan mach ankineltokaj, ¿tlanik ankinekij oksemi ma namechilwi? ¿Noijki namejwan ankinekij anyeskej imomachtijkawan? </div>
<div class='p'>
<span class="verse" id="JN9_28">28&#160;</span>Ijkuakón okajwakej iwan okilwijkej: </div>
<div class='p'>―Tej tiimomachtijkaw de Yej. Pero tejwan tiimomachtijkawan de Moisés. 
<span class="verse" id="JN9_29">29&#160;</span>Tejwan tikmatij nik in Dios okinotzke in Moisés, pero yin tlakatl nion mach tikmatij de kan owalaj. </div>
<div class='p'>
<span class="verse" id="JN9_30">30&#160;</span>In tlakatl katlej mach otlachiaya okinnankilij: </div>
<div class='p'>―¿Kenijki? ¡Kenik namejwan mach ankimatij de kan owalaj, iwan nej yonechtlachialtij! 
<span class="verse" id="JN9_31">31&#160;</span>Tikmatij nik in Dios mach kinkaki in tlajtlakolejkej. Kinkaki san yen katlej kiweyikixtiaj iwan kichiwaj tlan Dios kimonekiltia. 
<span class="verse" id="JN9_32">32&#160;</span>Desde ijkuak opéj in tlaltikpak mach semi tikkakij akaj tlakatl ma kitlachialti se katlej mach tlachia desde itlakatilis. 
<span class="verse" id="JN9_33">33&#160;</span>Tla yin tlakatl amo walani de Dios, mach itlaj welini kichiwani. </div>
<div class='p'>
<span class="verse" id="JN9_34">34&#160;</span>Iwan yejwan okilwijkej: </div>
<div class='p'>―Tej otitlakatke titentok de tlajtlakole, ¿iwan axan tikneki titechmachtis? </div>
<div class='p'>Iwan okikixtijkej iktlanke (ik tlami) de itech intiopan. </div>
<div class='s'>In tlakaj katlej mach tlachiaj ipan intlamachilis </div>
<div class='p'>
<span class="verse" id="JN9_35">35&#160;</span>Jesús okimatke nik in tlakatl katlej mach otlachiaya okikixtijkej iktlanke (ik tlami) de itech intiopan. Iwan nijkuak in Jesús okinamikke yon tlakatl, okitlajtlanij: </div>
<div class='p'>―¿Titlaneltoka inawak iKone in Dios? </div>
<div class='p'>
<span class="verse" id="JN9_36">36&#160;</span>Iwan yej okilwij: </div>
<div class='p'>―Señor, xinechilwi akin yon, para ma nitlaneltoka inawak. </div>
<div class='p'>
<span class="verse" id="JN9_37">37&#160;</span>Iwan Jesús okilwij: </div>
<div class='p'>―Tej yotikitak. Yen Nej katlej axan Nej mowan nimotlapowijtok. </div>
<div class='p'>
<span class="verse" id="JN9_38">38&#160;</span>Ijkuakón in tlakatl omotlankuaketzke iyakapan Jesús, iwan okilwij: </div>
<div class='p'>―Nimitzneltoka, tejwatzin noSeñor. </div>
<div class='p'>
<span class="verse" id="JN9_39">39&#160;</span>Iwan Jesús okilwij: </div>
<div class='p'>―Nej oniwalaj ixko yin tlaltikpak para nikinmilwis kox kuale o noso amo kuale tlan kichiwaj in tlaltikpaktlakaj. Iwan ijkón, katlej mach tlachiaj ma tlachiakan, iwan katlej tlachiaj mach ma tlachiakan. </div>
<div class='p'>
<span class="verse" id="JN9_40">40&#160;</span>Sekimej fariseos katlej ik ompa oyekaj, nijkuak ijkón okikakej, okitlajtlanijkej: </div>
<div class='p'>―¿Kijtosneki tejwan noijki mach titlachiaj? </div>
<div class='p'>
<span class="verse" id="JN9_41">41&#160;</span>Iwan Jesús okinnankilij: </div>
<div class='p'>―Tla melawak namejwan yeskia mach antlachianij, mach ankipianij tlajtlakole. Pero komo namejwan ankijtaj nik kuale antlachiaj, tonses namotlajtlakol amotech kajki, porke mach melawak ankimomakaj kuenta tlan kijta notlajtol.  </div>
<div class='psalmlabel' id='JN10_0'> 10</div>
<div class='s'>Ejemplo de se ichkakorral </div>
<div class='p'>
<span class="verse" id="JN10_1">1&#160;</span>’Ipan melajka namechilwia, in tlajpixke kalaki itech puerta de yen korral, iwan akin kalakis oksé lado iwan amo itech puerta de yen korral, yon ichtekke. 
<span class="verse" id="JN10_2">2&#160;</span>Porke in tlajpixke katlej kinmonekuitlawia ichkamej kalaki itech puerta. 
<span class="verse" id="JN10_3">3&#160;</span>Se tlakatl kitlapolia puerta in tlajpixke para ma kalaki, iwan ichkamej kitenkakij. Iichkawan kinnotza ika intoka, iwan kinkixtia de ijtik inkorral. 
<span class="verse" id="JN10_4">4&#160;</span>Iwan nijkuak nochtin yokinkixtij, kinwika kinyekana. Iwan ichkamej ikuitlapan yawij, porke kitenkakij. 
<span class="verse" id="JN10_5">5&#160;</span>Pero se katlej mach kixmatij mach iwan yawij, sino kicholiliaj, porke mach kitenkakij se katlej mach kixmatij. </div>
<div class='p'>
<span class="verse" id="JN10_6">6&#160;</span>Jesús okintlalilij yon ejemplo, pero yejwan mach okimomakakej kuenta tlan Jesús okinekia ma kimatikan. </div>
<div class='s'>Jesús yen kuale tlajpixke </div>
<div class='p'>
<span class="verse" id="JN10_7">7&#160;</span>Jesús oksemi okinmilwij: </div>
<div class='p'>―Ipan melajka namechilwia, Nej nikaj kej se puerta kanik kalakij ichkamej. 
<span class="verse" id="JN10_8">8&#160;</span>Nochtin akinmej owalajkej antes de Nej niwitz, oyajkej ichtekej, iwan ichkamej mach okintenkakej nijkuak okinnotzkej. 
<span class="verse" id="JN10_9">9&#160;</span>Nej nikaj kej nipuerta. Iwan akin notech kalakis, momakixtis. Yetos kej se ichka katlej kalaki iwan kisa kan puerta iwan kajsi itlakual. </div>
<div class='p'>
<span class="verse" id="JN10_10">10&#160;</span>’In ichtekke owalaj san para tlachtekis, san temiktia iwan san teixpoloa. Pero Nej oniwalaj para in tlakaj ma kipiakan nemilistle. Iwan yon nemilistle tentok de nochi tlamantle tlan kuale. 
<span class="verse" id="JN10_11">11&#160;</span>Yen Nej katlej nikuale nitlajpixke. In kuale tlajpixke kitemaka inemilis por yen ichkamej. 
<span class="verse" id="JN10_12">12&#160;</span>Pero akin san tetlajpialia, nijkuak kita witz in koyotl, kinkajtewa in ichkamej iwan choloa, porke mach melawak tlajpixke iwan ichkamej mach iaxkawan. In koyotl kinkitzkia sekimej ichkamej iwan oksekimej kinchochololtia. 
<span class="verse" id="JN10_13">13&#160;</span>Yon katlej san tetlajpialia choloa porke san tekipanoj iwan por yonik mach kinchiwa kuenta in ichkamej. </div>
<div class='p'>
<span class="verse" id="JN10_14-15">14-15&#160;</span>’Yen Nej katlej nikuale nitlajpixke. Ijkón ken noPapan nechixmati iwan Nej nikixmati noPapan, no ijkón Nej nikinmixmati nochkawan iwan yejwan nechixmatij. Iwan Nej niktemaka nonemilis por yen ichkamej. 
<span class="verse" id="JN10_16">16&#160;</span>Noijki nikinpia oksekimej ichkamej katlej mach katej ijtik yin korral, iwan moneki nikinwalwikas noijki. Yejwan nechtenkakiskej, iwan nochtin yeskej san sekan, iwan yetos san se tlajpixke. </div>
<div class='p'>
<span class="verse" id="JN10_17">17&#160;</span>’NoPapan nechtlasojtla porke niktemaka nonemilis por yen nochkawan, para satepan oksemi nikajsis nonemilis nijkuak nimoyolkuis (nimoyolitis). 
<span class="verse" id="JN10_18">18&#160;</span>Mach akaj welis nechkixtilis nonemilis, sino Nej nonewian niktemaka. Nikpia poder para niktemakas nonemilis, iwan nikpia poder para oksemi nikajsis nonemilis. Ijkón noPapan onechnawatij ma nikchiwa. </div>
<div class='p'>
<span class="verse" id="JN10_19">19&#160;</span>Nijkuak in judiojtin okikakej yon tlajtole, oksemi omoxelojkej. 
<span class="verse" id="JN10_20">20&#160;</span>Miekej de yejwan okijtoayaj: </div>
<div class='p'>―¿Tlanik ankineltokaj tlan amechilwia? Kipia se demonio iwan kualoko. </div>
<div class='p'>
<span class="verse" id="JN10_21">21&#160;</span>Oksekimej okijtoayaj: </div>
<div class='p'>―Akin kipia demonio mach ijkón nik tlapoa. Se tlakatl katlej kipia demonio mach welis kitlachialtis se katlej mach tlachia. </div>
<div class='s'>In judiojtin mach otlaneltokakej inawak Jesús </div>
<div class='p'>
<span class="verse" id="JN10_22">22&#160;</span>Ompa Jerusalén okichijtokaj ilwitl katlej okichiwayaj kada xiwitl para kelnamikij nijkuak okiyankuilijkej in weyi tiopan. Iwan oyeka meroj nijkuak sewa. 
<span class="verse" id="JN10_23">23&#160;</span>Jesús ik ompa onentoka itech weyi tiopan itech Korredor de Salomón. 
<span class="verse" id="JN10_24">24&#160;</span>Ijkuakón in judiojtin okiyawalojkej iwan okitlajtlanijkej: </div>
<div class='p'>―¿Asta keman kuale tikmatiskej de Tej? Tla melawak yen Tej tiCristo, melajka xitechilwi. </div>
<div class='p'>
<span class="verse" id="JN10_25">25&#160;</span>Jesús okinnankilij: </div>
<div class='p'>―Yonamechilwij iwan mach annechneltokaj. In tlamantin katlej Nej nikinchiwa ika ipoder noPapan kiteititiaj nik Nej niCristo. 
<span class="verse" id="JN10_26">26&#160;</span>Pero namejwan mach annechneltokaj, porke namejwan mach annochkawan. 
<span class="verse" id="JN10_27">27&#160;</span>Nochkawan nechtenkakij, iwan Nej nikinmixmati iwan yejwan witzej nonawak. 
<span class="verse" id="JN10_28">28&#160;</span>Nej nikinmaka nemilistle katlej mach keman tlamis. Iwan mach semi mikiskej, iwan mach akaj welis nechinkixtilis. 
<span class="verse" id="JN10_29">29&#160;</span>NoPapan katlej onechinmakak nochkawan, Yej kipia okachi weyi ipoder iwan mach akaj onkaj oksé ken Yej, iwan mach akaj welis kinkixtilis. 
<span class="verse" id="JN10_30">30&#160;</span>NoPapan iwan Nej tisetitokej san se. </div>
<div class='p'>
<span class="verse" id="JN10_31">31&#160;</span>In judiojtin oksemi okonintilankej temej para kimojmotlaskej. 
<span class="verse" id="JN10_32">32&#160;</span>Pero Jesús okinmilwij: </div>
<div class='p'>―Amoixpan nikchijtiwitz miek tlamantle ika ipoder in noPapan. ¿Tlan tlamantle mach kuale onikchij komo para ika xinechmojmotlakan ika tetl? </div>
<div class='p'>
<span class="verse" id="JN10_33">33&#160;</span>In judiojtin okinankilijkej: </div>
<div class='p'>―Mach timitzmojmotlaskej por tlan kuale tikchiwa. Sino porke tikixpanwia in toTajtzin Dios. Tej san tikomokiera tlakatl, iwan timochiwa kej yeskia tiDios. </div>
<div class='p'>
<span class="verse" id="JN10_34">34&#160;</span>Jesús okinmilwij: </div>
<div class='p'>―Itech namotlanawatil ijkuilitok nik in Dios okijtoj: “Nej onikijtoj, namejwan andiosmej.” 
<span class="verse" id="JN10_35">35&#160;</span>Tikmatij ke tlan kijta in tiotlajkuilole mach welis se kipatlas. Iwan Dios okintokayotij diosmej in tlakaj katlej okiresibirojkej itlajtol. 
<span class="verse" id="JN10_36">36&#160;</span>Iwan tla Dios onechpejpenke iwan onechwaltitlanke ixko yin tlaltikpak, ¿tlanik kiné, namejwan ankijtaj ke nikixpanawia in Dios por onikijtoj nik in Nej niiKone? 
<span class="verse" id="JN10_37">37&#160;</span>Tla amo nikinchiwa milagrostin ken noPapan kinchiwa, amo xinechneltokakan. 
<span class="verse" id="JN10_38">38&#160;</span>Pero tla nikinchiwa, xikinneltokakan kiné in milagrostin katlej nikinchiwa, maski amo ankineltokaj tlan namechilwia. Para xikneltokakan iwan xikmatikan nik melawak noPapan nowan kajki iwan Nej Iwan nikaj. </div>
<div class='p'>
<span class="verse" id="JN10_39">39&#160;</span>Oksemi okinekiaj kikitzkianij, pero Jesús okincholilij. </div>
<div class='p'>
<span class="verse" id="JN10_40">40&#160;</span>Jesús omokuepke oksemi ik ne lado de yen weyatl Jordán, kan otlakuateekiaya in Juan Tlakuateekij, iwan ompa omokaj. 
<span class="verse" id="JN10_41">41&#160;</span>Miekej tlakaj oyajkej inawak, iwan okijtoayaj: </div>
<div class='p'>―Maski in Juan mach okichij itlaj milagro, nochi tlan okijtoj de yin Jesús ya nele melawak. </div>
<div class='p'>
<span class="verse" id="JN10_42">42&#160;</span>Iwan miekej otlaneltokakej inawak Jesús itech yon lugar.  </div>
<div class='psalmlabel' id='JN11_0'> 11</div>
<div class='s'>Imikilis in Lázaro </div>
<div class='p'>
<span class="verse" id="JN11_1">1&#160;</span>Oyeka se tlakatl katlej omokokoaya itoka Lázaro, katlej ochantia iwan ikniwan María iwan Marta itech pueblo de Betania. 
<span class="verse" id="JN11_2">2&#160;</span>Yon María, ikni in Lázaro, yen katlej okiteekilij ajwiakayotl in toSeñor itech ikxiwan iwan okinwajwachilij ika itzonkal. 
<span class="verse" id="JN11_3">3&#160;</span>Ijkón kiné, María iwan Marta otlatitlankej ma kilwitij in Jesús: </div>
<div class='p'>―Señor, moamigo Lázaro chikawak mokokoa. </div>
<div class='p'>
<span class="verse" id="JN11_4">4&#160;</span>Nijkuak okikakke in Jesús okijtoj: </div>
<div class='p'>―Yon kokolistle mach kimiktis, sino ika moteititis iweyikixtilis in Dios. Iwan ika yon kokolistle noijki ika moteititis noweyikixtilis Nej katlej niiKone in Dios. </div>
<div class='p'>
<span class="verse" id="JN11_5">5&#160;</span>Jesús sa tekitl okintlasojtlaya in Marta, in María iwan Lázaro, 
<span class="verse" id="JN11_6">6&#160;</span>iwan maski okilwijkej nik in Lázaro chikawak mokokoa, Yej ok omokaj ome tonale kan oyeka. 
<span class="verse" id="JN11_7">7&#160;</span>Satepan okimilwij imomachtijkawan: </div>
<div class='p'>―Ma tiwian oksemi itech estado de Judea. </div>
<div class='p'>
<span class="verse" id="JN11_8">8&#160;</span>Imomachtijkawan okilwijkej: </div>
<div class='p'>―Tlamachtij, mach ya wejkika ompa in judiojtin okinekiaj mitzmiktianij ika tetl, ¿iwan oksemi tikneki tias ompa? </div>
<div class='p'>
<span class="verse" id="JN11_9">9&#160;</span>Jesús okinmilwij: </div>
<div class='p'>―¿Amo kipia in tonale majtlaktle iwan ome ora? Tla se nemis nijkuak tlanestok, mach se motepotlamis porke tlanestok. 
<span class="verse" id="JN11_10">10&#160;</span>Pero tla se nemis nijkuak tlatleyua, welis se motepotlamis porke mach tlanestok. </div>
<div class='p'>
<span class="verse" id="JN11_11">11&#160;</span>Satepan Jesús okinmilwij: </div>
<div class='p'>―In tokni Lázaro kochtok, iwan Nej nikijxitis. </div>
<div class='p'>
<span class="verse" id="JN11_12">12&#160;</span>Imomachtijkawan okilwijkej: </div>
<div class='p'>―Señor, tla san kochtok, kijtosneki pajtis. </div>
<div class='p'>
<span class="verse" id="JN11_13">13&#160;</span>Pero Jesús ijkón okijtoj porke in Lázaro yomikke, iwan imomachtijkawan okiyejyekojkej san kochi. 
<span class="verse" id="JN11_14">14&#160;</span>Ijkuakón Jesús okinyekilwij: </div>
<div class='p'>―In Lázaro yomikke. 
<span class="verse" id="JN11_15">15&#160;</span>Nipaki porke mach ompa onieka. Nipaki porke yon se kuale para amejwan para okachi xitlaneltokakan. Axan ma tiwian ma tikitatij. </div>
<div class='p'>
<span class="verse" id="JN11_16">16&#160;</span>Ijkuakón in Tomás, katlej kitokayotiaj Kuatejtzin, okinmilwij in oksekimej momachtijkej: </div>
<div class='p'>―Tejwan noijki ma tiwian, para ma timikikan san sekan iwan Jesús. </div>
<div class='s'>Jesús Yej teyolitia iwan Yej kitemaka nemilistle </div>
<div class='p'>
<span class="verse" id="JN11_17">17&#160;</span>Nijkuak in Jesús oajsito Betania, okimatiltijkej nik in Lázaro ya kipia nawi tonale de toktok. 
<span class="verse" id="JN11_18">18&#160;</span>Betania oyeka serka de Jerusalén, san kanaj eyi kilómetro de wejka. 
<span class="verse" id="JN11_19">19&#160;</span>Iwan miekej judiojtin oyajkej otetlajpalotoj ichan Marta iwan María, para kinyolojchikawaskej por omikke in Lázaro. 
<span class="verse" id="JN11_20">20&#160;</span>Nijkuak in Marta okimatke nik in Jesús ya ompa witz, okiske okinamiktiaj, pero in María omokaj kalijtik. 
<span class="verse" id="JN11_21">21&#160;</span>Marta okilwij in Jesús: </div>
<div class='p'>―Señor, tla nian tieni, nokni mach mikini. 
<span class="verse" id="JN11_22">22&#160;</span>Pero nej nikmati nik in Dios mitzmakas nochi tlan tiktlajtlanilis. </div>
<div class='p'>
<span class="verse" id="JN11_23">23&#160;</span>Jesús okinankilij: </div>
<div class='p'>―Mokni moyolkuis (moyolitis). </div>
<div class='p'>
<span class="verse" id="JN11_24">24&#160;</span>Marta okilwij: </div>
<div class='p'>―Ya nikmati nik moyolkuis nijkuak nochtin in mikkamej moyolkuiskej nijkuak sa iyakatlanka tonale. </div>
<div class='p'>
<span class="verse" id="JN11_25">25&#160;</span>Tonses in Jesús okilwij: </div>
<div class='p'>―Nej nikinyolitis in mikkamej iwan Nej nikinmakas nemilistle. Akin nechneltoka, maski mikis, moyolkuis iwan kipias nemilistle katlej mach keman tlamis. 
<span class="verse" id="JN11_26">26&#160;</span>Iwan nochtin katlej ok yolitokej iwan nechneltokaj, mach keman mikiskej. ¿Tikneltoka tlan nimitzilwia? </div>
<div class='p'>
<span class="verse" id="JN11_27">27&#160;</span>Marta okilwij: </div>
<div class='p'>―Nikneltoka, Señor. Nikneltoka nik tejwatzin tiCristo, titeKone de Dios. Yen tejwatzin katlej tejwan otikchiayaj ma wiki ixko yin tlaltikpak. </div>
<div class='s'>Jesús ochokak </div>
<div class='p'>
<span class="verse" id="JN11_28">28&#160;</span>Satepan de ijkón okijtoj in Marta, oyáj okinotzato in María katlej ikni, iwan okilwij ichtaka: </div>
<div class='p'>―In Tlamachtij nian kajki iwan mitznotza. </div>
<div class='p'>
<span class="verse" id="JN11_29">29&#160;</span>Nijkuak ijkón okikakke in María, omoketewak iwan oyáj okitato in Jesús. 
<span class="verse" id="JN11_30">30&#160;</span>Jesús ayamo okalakia itech pueblo, ok oyeka kan Marta okinamikke. 
<span class="verse" id="JN11_31">31&#160;</span>In judiojtin katlej oyekaj kalijtik katlej okiyolosewijtokaj in María, nijkuak okitakej in María omoketewak iwan okistewak, yejwan noijki okikistewakej iwan oyajkej ikuitlapan. Yejwan okiyejyekojkej yawi chokatij kan toktok in Lázaro. </div>
<div class='p'>
<span class="verse" id="JN11_32">32&#160;</span>Nijkuak in María oajsito kan oyeka in Jesús, omotlankuaketzke ikxitlan, iwan okilwij: </div>
<div class='p'>―Señor, tla nian tieni, nokni mach mikini. </div>
<div class='p'>
<span class="verse" id="JN11_33">33&#160;</span>Jesús okitak in María sa tekitl choka iwan noijki okinmitak in judiojtin noijki chokaj katlej owalayaj ikuitlapan. Ijkuakón Jesús sa tekitl omoyolkokoj iwan oyoltilinke. 
<span class="verse" id="JN11_34">34&#160;</span>Iwan okintlajtlanij: </div>
<div class='p'>―¿Kan nankitookakej? </div>
<div class='p'>Yejwan okilwijkej: </div>
<div class='p'>―Xiwiki xikitaki, Señor. </div>
<div class='p'>
<span class="verse" id="JN11_35">35&#160;</span>Iwan Jesús ochokak. 
<span class="verse" id="JN11_36">36&#160;</span>Ijkuakón in judiojtin okijtojkej: </div>
<div class='p'>―Xikitakan sa tekitl okitlasojtlaya. </div>
<div class='p'>
<span class="verse" id="JN11_37">37&#160;</span>Iwan sekimej de yejwan okijtoayaj: </div>
<div class='p'>―Yin Jesús katlej okitlachialtij in tlakatl katlej mach otlachiaya, ¿amo owelik itlaj okichij para amo ma miki in Lázaro? </div>
<div class='s'>Jesús okiyolitij in Lázaro </div>
<div class='p'>
<span class="verse" id="JN11_38">38&#160;</span>Jesús oksemi omoyolkokoj iwan omijkuanij kan toktok in Lázaro. Oyeka ijtik se mikkakuyoktle, okamatzaktoka ika se tetl patlaktik. 
<span class="verse" id="JN11_39">39&#160;</span>Iwan Jesús okijtoj: </div>
<div class='p'>―Xikijkuanikan in tetl. </div>
<div class='p'>Marta ikni in mikkatl, okilwij in Jesús: </div>
<div class='p'>―Señor, yotzojyayak, porke yakipia nawi tonale de omikke. </div>
<div class='p'>
<span class="verse" id="JN11_40">40&#160;</span>Jesús okinankilij: </div>
<div class='p'>―¿Amo onimitzilwij tla tikneltokas, tikitas imawisotlanex in Dios? </div>
<div class='p'>
<span class="verse" id="JN11_41">41&#160;</span>Ijkuakón okijkuanijkej in tetl. Jesús oajkopantlachixke, iwan okijtoj: </div>
<div class='p'>―Papan, nimitztlasojkamachilia porke tinechkaki. 
<span class="verse" id="JN11_42">42&#160;</span>Nej nikmati nik nochipa tinechkaki, iwan ijkín nikijta para ke in tlakaj katlej nian katej ma kineltokakan nik tejwatzin otinechwaltitlanke. </div>
<div class='p'>
<span class="verse" id="JN11_43">43&#160;</span>Nijkuak otlanke ijkón okijtoj, ijkuakón okijtoj chikawak: </div>
<div class='p'>―¡Lázaro, xiwalkisa! </div>
<div class='p'>
<span class="verse" id="JN11_44">44&#160;</span>Iwan Lázaro katlej omikka okiske kikimilitiwitz ika tzotzole itech ikxiwan iwan itech imawan, iwan ixkikimilitiwitz ika se tzotzole kej payoj. Iwan Jesús okinmilwij: </div>
<div class='p'>―Xiktotomakan iwan xikkawakan ma wia. </div>
<div class='s'>Okitemojkej kenik kimiktiskej in Jesús </div>
<div class='r'>(Mt. 26:1-5; Mr. 14:1-2; Lc. 22:1-2) </div>
<div class='p'>
<span class="verse" id="JN11_45">45&#160;</span>Ijkuakón otlaneltokakej inawak Jesús miekej judiojtin katlej otetlajpalotoj inawak María porke okitakej tlan Jesús okichij. 
<span class="verse" id="JN11_46">46&#160;</span>Pero sekimej de yejwan oyajkej okinmitatoj in fariseos, okinmilwitoj tlan Jesús okichij. 
<span class="verse" id="JN11_47">47&#160;</span>Ijkuakón in fariseos iwan in tlayekankej tiopixkej omololojkej iwan omotlapowijkej, okijtojkej: </div>
<div class='p'>―¿Tlan tikchiwaskej? Yin tlakatl kinchiwa miekej milagrostin. 
<span class="verse" id="JN11_48">48&#160;</span>Tla tikkawiliskej ijkón ma kichiwa, nochtin tlaneltokaskej inawak, iwan tekiwajkej romanostin witzej iwan kixitiniskej in toweyi tiopan katlej tlatiochiwaloj, iwan kimoaxkatiskej in topaís. </div>
<div class='p'>
<span class="verse" id="JN11_49">49&#160;</span>Pero se de yejwan katlej itoka Caifás, katlej oyeka weyi tiopixke itech yon xiwitl, okinmilwij: </div>
<div class='p'>―Namejwan mach itlaj ankimatij. 
<span class="verse" id="JN11_50">50&#160;</span>Nion mach ankimomakaj kuenta nik okachi kuale para tejwan ma miki se tlakatl por nochtin in tlakaj, ke ma timikikan tinochtin tejwan tijudiojtin. </div>
<div class='p'>
<span class="verse" id="JN11_51">51&#160;</span>Pero tlan okijtoj in Caifás mach okiske de yej itlayejyekolis, sino komo oyeka weyi tiopixke itech yon xiwitl, Dios okitlajtoltij in Caifás nik in Jesús mikis por yen judiojtin. 
<span class="verse" id="JN11_52">52&#160;</span>Iwan amo mikis san por yen judiojtin, sino noijki mikis para kinmololos nochtin ikonewan Dios katlej xintokej ixko nochi in tlaltikpak. 
<span class="verse" id="JN11_53">53&#160;</span>Desde yon tonale in tekiwajkej judiojtin opéj kitemoaj kenik kimiktiskej in Jesús. </div>
<div class='p'>
<span class="verse" id="JN11_54">54&#160;</span>Por yonik in Jesús mach ok omonextiaya inmixpan in judiojtin. Sino okiske de itech yon región de Judea iwan oyáj itech se pueblo itoka Efraín, katlej kajki serka kan tlawaki. Iwan ompa omokaj iwan imomachtijkawan. </div>
<div class='p'>
<span class="verse" id="JN11_55">55&#160;</span>Opoliwia sa kanaj keski tonale para ajsiki imilwiw in judiojtin katlej itoka pascua. Miekej tlakaj de miekej pueblojtin yowalajtokaj Jerusalén para mochipawaskej de intlajtlakol antes de pewas yon ilwitl de pascua. 
<span class="verse" id="JN11_56">56&#160;</span>Ijkuakón okitemoayaj in Jesús, iwan nijkuak yoyekaj nochtin itech weyi tiopan omotlajtlaniayaj: </div>
<div class='p'>―¿Tlan ankiyejyekoaj? ¿Kox witz ilwitl in Jesús, o noso amo? </div>
<div class='p'>
<span class="verse" id="JN11_57">57&#160;</span>In fariseos iwan in tlayekankej tiopixkej otlanawatijkej tla akaj kimatis kanin kajki in Jesús, ma kinmatilti, para kikitzkiskej.  </div>
<div class='psalmlabel' id='JN12_0'> 12</div>
<div class='s'>María okinokilij ajwiakayotl in Jesús ipan ikxiwan </div>
<div class='r'>(Mt. 26:6-13; Mr. 14:3-9) </div>
<div class='p'>
<span class="verse" id="JN12_1">1&#160;</span>Chikuasen tonale antes de yen ilwitl de pascua, Jesús oyáj itech pueblo de Betania, kan chanti in Lázaro katlej Jesús okiyolitij. 
<span class="verse" id="JN12_2">2&#160;</span>Ompa okichiwilijkej se tlakuale in Jesús. Marta okinserbiroaya, iwan Lázaro noijki ompa oewatoka inakastlan Jesús otlakuajtokaj ipan mesa. 
<span class="verse" id="JN12_3">3&#160;</span>María okiwalkuik kej tlajko litro de ajwiakayotl de nardo, katlej sa tekitl patíoj, iwan okinokilij ipan ikxiwan in Jesús. Satepan okikxiwajwatzke ika itzonkal, iwan nochi in kalijtik otlaajwiayak ika in ajwiakayotl. 
<span class="verse" id="JN12_4">4&#160;</span>Ijkuakón itelpoch in Simón itoka Judas Iscariote, katlej oyeka se de yen imomachtijkaw in Jesús, iwan katlej okitemaktij (okitemaktilij) satepan, okijtoj: </div>
<div class='p'>
<span class="verse" id="JN12_5">5&#160;</span>―¿Tlanik amo omonamakak yin ajwiakayotl? Porke yin ajwiakayotl ipatij ken tlan kitlani se tlakatl katlej tlapalewia de se xiwitl, iwan se kinmakani in tomin katlej pobrestin. </div>
<div class='p'>
<span class="verse" id="JN12_6">6&#160;</span>Judas ijkón okijtoj mach por melawak okinmiknomatia in pobrestin, sino porke oyeka ichtekke. Judas oyeka tesorero de nochtin imomachtijkawan in Jesús, iwan okichtekia yon tomin katlej okitkitinemia. 
<span class="verse" id="JN12_7">7&#160;</span>Iwan Jesús okilwij: </div>
<div class='p'>―Xikkawa. Porke yin tlan kichiwa, yen para nekáj tonale nijkuak nechtookaskej. 
<span class="verse" id="JN12_8">8&#160;</span>In pobrestin nochipa ankinpiaskej, pero Nej mach nochipa annechpiaskej. </div>
<div class='s'>In judiojtin okitemoayaj kenik kimiktiskej in Lázaro </div>
<div class='p'>
<span class="verse" id="JN12_9">9&#160;</span>Miekej judiojtin okimatkej nik in Jesús oyeka itech pueblo de Betania, iwan oyajkej ompa, amo san para kitaskej in Jesús sino noijki para kitaskej in Lázaro. 
<span class="verse" id="JN12_10">10&#160;</span>In tlayekankej tiopixkej okijtojkej kimiktiskej in Lázaro noijki. 
<span class="verse" id="JN12_11">11&#160;</span>Porke por yen Lázaro miekej judiojtin okikajkej tlan achtoj okineltokayaj iwan opéj tlaneltokaj inawak Jesús. </div>
<div class='s'>Jesús okalakke itech weyikan de Jerusalén </div>
<div class='r'>(Mt. 21:1-11; Mr. 11:1-11; Lc. 19:28-40) </div>
<div class='p'>
<span class="verse" id="JN12_12">12&#160;</span>Owalmostlatik, nijkuak okimatkej nik in Jesús yowalaya para Jerusalén, ijkuakón miekej tlakaj owalajkej ilwitl. 
<span class="verse" id="JN12_13">13&#160;</span>Okimatejtekej sekin soyatl iwan okiskej okinamikitoj in Jesús, iwan otzajtziaj chikawak: </div>
<div class='p'>―¡Hosana! ¡Ma Dios kitiochiwa katlej okiwaltitlanke para tlanawatis! ¡Ma Dios kitiochiwa in Rey de Israel! </div>
<div class='p'>
<span class="verse" id="JN12_14">14&#160;</span>Jesús okajsik se burro iwan ipan otlejkok, ijkón ken kijta in tiotlajkuilole: </div>
<div class='q'>
<span class="verse" id="JN12_15">15&#160;</span>Amo ximomawtikan, tlakaj de Sión. </div>
<div class='q'>Xikitakan namoRey ya walmuika. </div>
<div class='q'>Yetiwitz ipan se burro. </div>
<div class='p'>
<span class="verse" id="JN12_16">16&#160;</span>Itech yon tonale imomachtijkawan mach okimomakakej kuenta tlan kijtosneki yon tlamantle tlan otlamochij. Pero satepan nijkuak in Jesús oyáj ilwikak, okelnamikej ke nochi yon yokatka ijkuilitok itech tiotlajkuilole kan otlapoaya de yen Jesús, iwan ijkón otlapanok. </div>
<div class='p'>
<span class="verse" id="JN12_17">17&#160;</span>In tlakaj katlej oyekaj iwan Jesús iwan okitakej nijkuak okitzajtzilij in Lázaro de kan imikkakuyok iwan okiyolitij oksemi satepan de omikke, otetlapowiayaj de tlan okitakej otlapanok. 
<span class="verse" id="JN12_18">18&#160;</span>Por yonik, in tlakaj okiskej okinamikitoj in Jesús, porke okimatkej okichij se weyi milagro. 
<span class="verse" id="JN12_19">19&#160;</span>Pero in fariseos okimolwiayaj entre yejwan: </div>
<div class='p'>―Xikitakan, nochtin in tlakaj yawij inawak iwan tejwan mach itlaj tiwelij tikchiwaj. </div>
<div class='s'>Sekimej griegojtin okitemojkej in Jesús </div>
<div class='p'>
<span class="verse" id="JN12_20">20&#160;</span>Itech yon ilwitl de pascua noijki ompa oyekaj sekimej griegojtin katlej noijki oyajkej okiweyikixtitoj in toTajtzin Dios. 
<span class="verse" id="JN12_21">21&#160;</span>Yonmej griegojtin omijkuanijkej inawak Felipe katlej oyeka de pueblo de Betsaida de estado de Galilea. Iwan okilwijkej: </div>
<div class='p'>―Señor, tiknekij tikitaskej in Jesús. </div>
<div class='p'>
<span class="verse" id="JN12_22">22&#160;</span>Tonses in Felipe oyáj okilwito in Andrés tlan okilwijkej. Iwan satepan san sekan oyajkej okilwitoj in Jesús. 
<span class="verse" id="JN12_23">23&#160;</span>Ijkuakón Jesús okinmilwij: </div>
<div class='p'>―Yoajsiko in tonale nijkuak in Nej katlej onimochij nitlakatl nechweyikixtiskej. 
<span class="verse" id="JN12_24">24&#160;</span>Ipan melajka namechilwia, tla se semiya amo se kitookas, nochipa yetos san ijkón se semiya. Pero tla se kitookas kitemakas miek semiya. 
<span class="verse" id="JN12_25">25&#160;</span>Akin amo kitemakas inemilis nonawak, kipolos nijkuak mikis. Iwan akin kitemakas inemilis nonawak ixko yin tlaltikpak, mach kipolos, sino kipias nemilistle katlej mach keman tlamis. 
<span class="verse" id="JN12_26">26&#160;</span>Tla akaj kineki nechtekipanos, moneki nowan ma wiki. Iwan kan Nej nietos, ompa yetos noijki notekipanoj. Tla akaj nechtekipanos, noPapan kiweyikixtis. </div>
<div class='s'>Jesús okitematiltij imikilis </div>
<div class='p'>
<span class="verse" id="JN12_27">27&#160;</span>’Axan sa tekitl nimoyolkokoa. ¿Iwan tlan nikijtos? Mach welis nikijtos: “Papan, xinechmakixti de itech yin tekokojkayotl katlej axan ya nipanotok.” Mach welis ijkón nikijtos, porke por yonik oniwalaj. </div>
<div class='p'>
<span class="verse" id="JN12_28">28&#160;</span>Satepan Jesús okilwij iPapan: </div>
<div class='p'>―Papan, xikweyikixti motoka. </div>
<div class='p'>Iwan ijkuakón omokakke se tlajtole de ilwikak, okilwij in Jesús: </div>
<div class='p'>―Yonikweyikixtij iwan oksemi nikweyikixtis. </div>
<div class='p'>
<span class="verse" id="JN12_29">29&#160;</span>In tlakaj katlej ompa oyekaj, nijkuak okikakej in yon tlajtole, okijtojkej okikakej se tlatikuinalistle. Iwan oksekimej okijtoayaj: </div>
<div class='p'>―Se ángel okinotzke. </div>
<div class='p'>
<span class="verse" id="JN12_30">30&#160;</span>Jesús okinmilwij: </div>
<div class='p'>―Yon tlajtole katlej omokakke mach omokakke para yen Nej ma nikkaki, sino omokakke para yen namejwan xikkakikan. 
<span class="verse" id="JN12_31">31&#160;</span>Axan yoajsiko tonale para Dios kinmixkomakas (kintzonmanas) katlej mach nechneltokaj, iwan mach ok tlanawatis in Amo Kuale Tlakatl ixko yin tlaltikpak. 
<span class="verse" id="JN12_32">32&#160;</span>Iwan nijkuak nechmajmasoltiskej itech krus nian ixko yin tlaltikpak, nikinyoltilanas nochtin in tlakaj para ma wikikan nonawak. </div>
<div class='p'>
<span class="verse" id="JN12_33">33&#160;</span>Ijkón okijtoj para ma kimomakakan kuenta kenik mikis. 
<span class="verse" id="JN12_34">34&#160;</span>Iwan tlakaj okinankilijkej: </div>
<div class='p'>―In tiotlajkuilole techilwia nik in Cristo yolitos iktlanke (ik tlami). ¿Kenik in Tej tikijta ke katlej omochij tlakatl kipiloskej itech krus para ma miki? ¿Akin yon omochij tlakatl? </div>
<div class='p'>
<span class="verse" id="JN12_35">35&#160;</span>Jesús okinmilwij: </div>
<div class='p'>―Sa kanaj keski tonale nietos amowan Nej katlej nikintlawilia in tlakaj ipan inyolo. Xinechneltokakan axan mientras anwelij para amo ximopolokan iktlanke (ik tlami). In tlakaj katlej mach kinekij ma nikintlawili, nemij ijtik tlatleyualotl iwan mach kimomakaj kuenta kox mopoloskej. 
<span class="verse" id="JN12_36">36&#160;</span>Nej nikaj kej nitlanextle. Xikneltokakan notlajtol katlej namechmatiltia nik Nej namechnotza, iwan anyeskej annokonewan iwan Nej namechtlawilis ipan namoyolo. </div>
<div class='p'>Nijkuak in Jesús otlanke ijkón okijtoj, oyáj de ompa iwan okinmonetlatilij. </div>
<div class='s'>In judiojtin mach okineltokakej </div>
<div class='p'>
<span class="verse" id="JN12_37">37&#160;</span>Maski Jesús okinchiwaya miekej wejweyin milagrostin inmixpan nochtin tlakaj, mach nochtin otlaneltokayaj inawak. 
<span class="verse" id="JN12_38">38&#160;</span>Ijkón otlamochij para ma mochiwa tlan okijkuiloj in profeta Isaías: </div>
<div class='q'>Señor, mach miekej kineltokaj tlan tejwan tikinmatiltiaj de tejwatzin. </div>
<div class='q'>Mach akaj kimomaka kuenta kox welis tikmakixtis ika mopoder. </div>
<div class='m'>
<span class="verse" id="JN12_39">39&#160;</span>Ijkón kiné, mach oweliaj okineltokayaj, iwan in Isaías noijki okijkuiloj: </div>
<div class='q'>
<span class="verse" id="JN12_40">40&#160;</span>Dios okintoktij amo ma tlachiakan iwan ma yoltlakuawakan, </div>
<div class='q'>para amo ma yektlachiakan ika inmixtololowan, </div>
<div class='q'>iwan amo ma kimomakakan kuenta ika inyolo, </div>
<div class='q'>iwan amo ma moyolkuepakan, </div>
<div class='q'>iwan ijkón amo nikinpajtis. </div>
<div class='m'>
<span class="verse" id="JN12_41">41&#160;</span>Isaías ijkón okijtoj porke okitak iweyikixtilis in Jesús, iwan otlajtoj de Yej. </div>
<div class='p'>
<span class="verse" id="JN12_42">42&#160;</span>Iwan miekej judiojtin otlaneltokakej inawak Jesús, asta intekiwajkawan noijki otlaneltokakej, pero mach akaj otlapoaya de yon, porke okinmiimakasiaj in fariseos, porke mach okinekiaj ma kinkixtikan iktlanke (ik tlami) de itech intiopan. 
<span class="verse" id="JN12_43">43&#160;</span>Yejwan okinekiaj mokawaskej kuale inwan tlakaj maski amo ma mokawakan kuale iwan Dios. </div>
<div class='s'>Itlajtol in Jesús kintlajtlakoltis in tlakaj </div>
<div class='p'>
<span class="verse" id="JN12_44">44&#160;</span>Iwan Jesús okijtoj chikawak: </div>
<div class='p'>―Akin nechneltoka, amo san Nej nechneltoka, sino noijki kineltoka in noPapan katlej onechwaltitlanke. 
<span class="verse" id="JN12_45">45&#160;</span>Iwan akin nechita, kita noijki katlej onechwaltitlanke. 
<span class="verse" id="JN12_46">46&#160;</span>Nej oniwalaj ixko yin tlaltikpak kej se tlanextle. Iwan nikintlawilia ipan inyolo nochtin akinmej nechneltokaj, iwan mach keman yeskej ijtik tlatleyualotl. 
<span class="verse" id="JN12_47">47&#160;</span>Pero akin kikaki notlajtol iwan amo kineltoka, mach yen Nej niktlajtlakoltis. Porke Nej mach oniwalaj para nikintlajtlakoltis in tlaltikpaktlakaj, Nej oniwalaj para nikinmakixtis. 
<span class="verse" id="JN12_48">48&#160;</span>Akin amo nechneki iwan amo kineki kikakis notlajtol, onkaj akin kitlajtlakoltis. Kijtosneki yen tlajtole katlej Nej nikijta, yen yon kitlajtlakoltis itech nekáj sa iyakatlanka tonale. 
<span class="verse" id="JN12_49">49&#160;</span>Porke Nej mach nikijta san tlan Nej nikyejyekoa. NoPapan katlej onechwaltitlanke, Yej onechnawatij tlanon moneki nikijtos iwan tlanon moneki nitlamachtis. 
<span class="verse" id="JN12_50">50&#160;</span>Iwan nikmati ke tlan noPapan onechnawatij ma namechilwi, kitemaka nemilistle katlej mach keman tlamis. Ijkón kiné, tlan Nej nikijta, nikijta ijkón ken Yej onechnawatij.  </div>
<div class='psalmlabel' id='JN13_0'> 13</div>
<div class='s'>Jesús okinmikxipajpakke imomachtijkawan </div>
<div class='p'>
<span class="verse" id="JN13_1">1&#160;</span>Sa se tonale opoliwia para ilwitl de pascua. Iwan Jesús yokimatia nik yoajsiko in tonale para kikajtewas yin tlaltikpak iwan yas inawak iPapan. Yej nochipa okintlasojtlak imomachtijkawan katlej Iwan oyekaj ixko yin tlaltikpak. Iwan sa tekitl okintlasojtlak asta omotemakak ma kimiktikan por yejwan. </div>
<div class='p'>
<span class="verse" id="JN13_2">2&#160;</span>Nijkuak in Jesús otlakuajtoka inwan imomachtijkawan, ijkuakón in diablo okalakke ipan iyolo in Judas Iscariote, itelpoch in Simón, para ma kitemakti (ma kitemaktili) in Jesús. 
<span class="verse" id="JN13_3">3&#160;</span>Jesús yokimatia nik iPapan yokimaktilij nochi tlamantle imak, iwan nik in Yej owalaj de Dios, iwan nik oksemi mokuepas inawak. 
<span class="verse" id="JN13_4">4&#160;</span>Jesús omoketzke de kan otlakuajtokaj, okikixtij itlaken iwan omotlajkoilpij ika se tzotzole. 
<span class="verse" id="JN13_5">5&#160;</span>Satepan okitlalij atl ijtik se ajpatzintle, iwan opéj kinmikxipaka iwan satepan opéj kinmikxiwajwatza ika se tzotzole katlej ika omotlajkoilpijka. </div>
<div class='p'>
<span class="verse" id="JN13_6">6&#160;</span>Nijkuak okitokaroto kiikxipakas in Simón Pedro, okilwij: </div>
<div class='p'>―Señor, ¿tejwatzin tinechikxipakas? </div>
<div class='p'>
<span class="verse" id="JN13_7">7&#160;</span>Jesús okinankilij: </div>
<div class='p'>―Axan mach tikmomaka kuenta tlanik ijkón nikchiwa, pero satepan tikmomakas kuenta. </div>
<div class='p'>
<span class="verse" id="JN13_8">8&#160;</span>Pedro okilwij: </div>
<div class='p'>―Nej mach semi tinechikxipakas. </div>
<div class='p'>Iwan Jesús okilwij: </div>
<div class='p'>―Tla amo nimitzikxipakas, mach nowan tipowis. </div>
<div class='p'>
<span class="verse" id="JN13_9">9&#160;</span>Simón Pedro okinankilij: </div>
<div class='p'>―Tla ijkón, Señor, amo san nokxiwan xikinpaka, sino noijki xikinpaka nomawan iwan notzontekon. </div>
<div class='p'>
<span class="verse" id="JN13_10">10&#160;</span>Ijkuakón Jesús okilwij: </div>
<div class='p'>―Akin yomaltij, moneki sa yen ikxiwan kinpakas porke ya kajki nochi chipawak. Iwan namejwan ya ankatej anchipawakej maski mach aminochtin. </div>
<div class='p'>
<span class="verse" id="JN13_11">11&#160;</span>Jesús yokimatia akin kitemaktis (kitemaktilis), iwan por yonik okijtoj: “Mach aminochtin anchipawakej.” 
<span class="verse" id="JN13_12">12&#160;</span>Satepan de ijkuak otlanke okinmikxipajpakke, Jesús oksemi okonakij itlaken, iwan omotlalij oksemi itech mesa iwan okinmilwij: </div>
<div class='p'>―¿Ankimomakakej kuenta tlanik ijkón onikchij? 
<span class="verse" id="JN13_13">13&#160;</span>Namejwan annechnotzaj Tlamachtij iwan annechnotzaj Señor. Iwan yon kuale tlan ankijtaj porke melawak. 
<span class="verse" id="JN13_14">14&#160;</span>Pues tla Nej niSeñor iwan niTlamachtij onamechikxipakke, namejwan no ijkón moneki xikchiwakan se iwan oksé. 
<span class="verse" id="JN13_15">15&#160;</span>Nej namechmaka se ejemplo para namejwan no ijkón xikchiwakan ken Nej onikchij. 
<span class="verse" id="JN13_16">16&#160;</span>Ipan melajka namechilwia, se katlej san tekipanoj mach weli mochiwa okachi weyi ken iteko, nion se tlatitlanile mach weli mochiwa okachi weyi ken katlej tlatitlani. 
<span class="verse" id="JN13_17">17&#160;</span>Tla ankimomakaj kuenta iwan ankichiwaj yin tlamantle tlan namechilwia, tonses xipakikan. </div>
<div class='p'>
<span class="verse" id="JN13_18">18&#160;</span>’Tlan nikijta amo nikijta para aminochtin. Nej nikmati akinmej onikinpejpenke. Iwan kipia de mochiwas tlan kijta in tiotlajkuilole: “Akin nowan tlakua, omokuepke nokontra.” 
<span class="verse" id="JN13_19">19&#160;</span>Desde axan namechilwia maski ayamo tlapanoa, para ke nijkuak tlapanos, xikneltokakan nik yen Nej niCristo katlej namejwan ankichiayaj ma wiki. 
<span class="verse" id="JN13_20">20&#160;</span>Ipan melajka namechilwia, tla akaj de amejwan amechresibiroa kej notlatitlanil, kijtosneki Nej nechresibiroa. Akin Nej nechresibiroa, kijtosneki kiresibiroa noijki akin onechwaltitlanke. </div>
<div class='s'>Jesús okijtoj nik yen Judas kitemaktis (kitemaktilis) </div>
<div class='r'>(Mt. 26:20-25; Mr. 14:17-21; Lc. 22:21-23) </div>
<div class='p'>
<span class="verse" id="JN13_21">21&#160;</span>Satepan de ijkuak ijkón okijtoj, Jesús sa tekitl omoyolkokoj, iwan okinyekilwij: </div>
<div class='p'>―Ipan melajka namechilwia, nik se de amejwan nechtemaktis (nechtemaktilis). </div>
<div class='p'>
<span class="verse" id="JN13_22">22&#160;</span>Ijkuakón imomachtijkawan opéj motlajtlataj se iwan oksé, porke mach okimatiaj akin ijkón kichiwas. 
<span class="verse" id="JN13_23">23&#160;</span>Se de yejwan katlej Jesús sa tekitl okitlasojtlaya, oyeka inakastlan otlakuajtoka, 
<span class="verse" id="JN13_24">24&#160;</span>in Simón Pedro okichiwilij señas para ma kitlajtlani in Jesús akin ijkón kichiwas katlej kitemaktis. 
<span class="verse" id="JN13_25">25&#160;</span>Yej omijkuanij okachi asta ik ielpan in Jesús, iwan okitlajtlanij: </div>
<div class='p'>―Señor, ¿akin ijkón kichiwas? </div>
<div class='p'>
<span class="verse" id="JN13_26">26&#160;</span>Jesús okinankilij: </div>
<div class='p'>―Nikajakis se pedaso pan, iwan akin Nej nikmakas, yen yon. </div>
<div class='p'>Ijkuakón okajakij se pedaso pan iwan okimakak in Judas Iscariote, itelpoch in Simón. 
<span class="verse" id="JN13_27">27&#160;</span>Iwan niman nijkuak Judas okikuaj in pan, in Satanás okalakke ipan iyolo. Iwan Jesús okilwij: </div>
<div class='p'>―Tlan tikyejyekojtok tikchiwas, xikchijtiwetzi san niman. </div>
<div class='p'>
<span class="verse" id="JN13_28">28&#160;</span>Iwan nion se de yejwan katlej otlakuajtokaj itech mesa mach okimomakakej kuenta por tlanik ijkón okilwij. 
<span class="verse" id="JN13_29">29&#160;</span>Komo in Judas oyeka tesorero, sekimej okiyejyekojkej xamo in Jesús okilwij ma wia ma kikowati itlaj para yen ilwitl, o noso itlaj ma kinmaka in pobrestin. </div>
<div class='p'>
<span class="verse" id="JN13_30">30&#160;</span>Nijkuak in Judas otlanke okikuaj in pan, niman okiske. Iwan ijkuakón oyeka ya yuak. </div>
<div class='s'>Se yankuik tlanawatile </div>
<div class='p'>
<span class="verse" id="JN13_31">31&#160;</span>Satepan de ijkuak in Judas okiske, in Jesús okijtoj: </div>
<div class='p'>―Axan moteititis noweyikixtilis de Nej katlej onimochij nitlakatl, iwan moteititis iweyikixtilis in Dios itech tlan Nej nikchiwas. 
<span class="verse" id="JN13_32">32&#160;</span>Iwan tla Nej katlej onimochij nitlakatl nikteititis iweyikixtilis in Dios, in Dios noijki kiteititis noweyikixtilis. Iwan kichiwas san niman. 
<span class="verse" id="JN13_33">33&#160;</span>Nokonewan, mach ok wejkika amowan nietos. Namejwan annechtemoskej, iwan ijkón ken onikinmilwij in oksekimej judiojtin, no ijkón axan namejwan namechilwia: Mach welis anyaskej kan Nej niawi. 
<span class="verse" id="JN13_34">34&#160;</span>Nej namechmaka yin yankuik tlanawatile: Ximotlasojtlakan se iwan oksé. Ijkón ken Nej namechtlasojtla, namejwan no ijkón ximotlasojtlakan se iwan oksé. 
<span class="verse" id="JN13_35">35&#160;</span>Tla namejwan amotlasojtlaskej se iwan oksé, nochtin in tlakaj kimomakaskej kuenta nik melawak namejwan annomomachtijkawan. </div>
<div class='s'>Pedro okijtoj mach kixmati in Jesús </div>
<div class='r'>(Mt. 26:31-35; Mr. 14:27-31; Lc. 22:31-34) </div>
<div class='p'>
<span class="verse" id="JN13_36">36&#160;</span>Simón Pedro okitlajtlanij in Jesús: </div>
<div class='p'>―Señor, ¿kanin timuikas? </div>
<div class='p'>Jesús okinankilij: </div>
<div class='p'>―Kan Nej niawi, axan mach welis nowan tias, pero satepan welis nowan tias. </div>
<div class='p'>
<span class="verse" id="JN13_37">37&#160;</span>Pedro okilwij: </div>
<div class='p'>―Señor, ¿tlanik amo welis nimitzwikas? Nej asta welis nimotemakas ma nechmiktikan por tejwatzin. </div>
<div class='p'>
<span class="verse" id="JN13_38">38&#160;</span>Jesús okinankilij: </div>
<div class='p'>―¿Ipan melajka tikneki timotemakas maski ma mitzmiktikan por Nej? Ipan melajka nimitzilwia, antes de tzajtzis in kaxtil, tej ijkuakón yotikijtoj eyi buelta mach tinechixmati.  </div>
<div class='psalmlabel' id='JN14_0'> 14</div>
<div class='s'>Jesús yen ojtle para se yas inawak toTajtzin Dios </div>
<div class='p'>
<span class="verse" id="JN14_1">1&#160;</span>’Amo ximotlanemililtikan nion amo ximoyolkokokan. Xikneltokakan Dios iwan xinechneltokakan Nej noijki. 
<span class="verse" id="JN14_2-3">2-3&#160;</span>Ompa ilwikak kan kajki noPapan katej miekej kalmej, iwan Nej niawi nitlayektlaliti para amejwan. Nijkuak nochi ya kuale yetos, ijkuakón niwalmokuepas oksemi. Niwitz namechnotzaki para xiekan iktlanke (ik tlami) kan Nej nietos. Iwan tla amo ijkón yeni, tonses Nej namechyekilwiani. 
<span class="verse" id="JN14_4">4&#160;</span>Namejwan ankimatij kan Nej niawi, iwan ankixmatij in ojtle. </div>
<div class='p'>
<span class="verse" id="JN14_5">5&#160;</span>Tomás okilwij in Jesús: </div>
<div class='p'>―Señor, mach tikmatij kan tiawi, ¿kenik tikmatiskej katlij yen ojtle? </div>
<div class='p'>
<span class="verse" id="JN14_6">6&#160;</span>Jesús okinankilij: </div>
<div class='p'>―Yen Nej niojtle, yen Nej nimelawak iwan yen Nej ninemilistle. Tla akaj amo nechneltoka, mach welis ajsis inawak noPapan. 
<span class="verse" id="JN14_7">7&#160;</span>Tla amejwan ankimatinij akin Nej, noijki ankimatinij akin noPapan. Iwan desde axan ya ankixmatij, porke ya ankitakej. </div>
<div class='p'>
<span class="verse" id="JN14_8">8&#160;</span>Tonses in Felipe okilwij: </div>
<div class='p'>―Señor, xitechkawili ma tikitakan moPapan, iwan ika yon tiyolopachiwiskej. </div>
<div class='p'>
<span class="verse" id="JN14_9">9&#160;</span>Jesús okinankilij: </div>
<div class='p'>―Yakipia miek tonale namowan nikaj, ¿iwan ayamo tinechixmati Felipe? Akin yonechitak, kijtosneki noijki yokitak in noPapan. ¿Kenik kiné in tej tikijta ma nanmechititi in noPapan? 
<span class="verse" id="JN14_10">10&#160;</span>¿Amo tikneltoka nik in Nej nikaj iwan noPapan iwan noPapan kajki nowan? Tlan Nej namechilwia mach nikijta san tlan Nej nikyejyekoa. NoPapan katlej kajki nowan, yen kichiwa in tekitl por medio de Nej. 
<span class="verse" id="JN14_11">11&#160;</span>Xinechneltokakan nik Nej nikaj iwan noPapan iwan noPapan kajki nowan. Iwan tla amo ankineltokaj tlan namechilwia, xikinneltokakan siera notlatekipanolwan tlan Nej nikinchiwa. 
<span class="verse" id="JN14_12">12&#160;</span>Ipan melajka namechilwia, akin nechneltoka, noijki kinchiwas in tlatekipanoltin katlej Nej nikinchiwa, iwan kinchiwas asta okachi wejweyin porke Nej niawi inawak noPapan. 
<span class="verse" id="JN14_13">13&#160;</span>Iwan nochi tlan ankitlajtlaniskej ika notoka, Nej nikchiwas, para ijkón ma kiweyikixtikan noPapan por medio de Nej niiKone. 
<span class="verse" id="JN14_14">14&#160;</span>Tla itlaj ankitlajtlaniskej ika notoka, Nej nikchiwas. </div>
<div class='s'>Jesús okijtoj techmakas iEspíritu Santo </div>
<div class='p'>
<span class="verse" id="JN14_15">15&#160;</span>’Tla amejwan annechtlasojtlaj, xikchiwakan tlan namechnawatia. 
<span class="verse" id="JN14_16">16&#160;</span>Iwan Nej niktlajtlanilis noPapan ma amechwaltitlanili oksé Teyolojchikaj, para ma yeto nochipa amowan, 
<span class="verse" id="JN14_17">17&#160;</span>Yen Espíritu Santo katlej kiteititia tlan melawak. In tlaltikpaktlakaj katlej mach noaxkawan, mach welis kipiaskej yon Espíritu porke mach kitaj iwan nion mach kixmatij. Pero namejwan ankixmatij, porke amowan kajki iwan nochipa amowan yetos. </div>
<div class='p'>
<span class="verse" id="JN14_18">18&#160;</span>’Mach namechkawas amiknomej. Nej niwalmokuepas oksemi iwan nietos amowan. 
<span class="verse" id="JN14_19">19&#160;</span>Mach ok wejkika in tlaltikpaktlakaj mach ok nechitaskej. Pero namejwan annechitaskej. Nej niyolitok nochipa, iwan por yonik namejwan noijki anyolitoskej nochipa. 
<span class="verse" id="JN14_20">20&#160;</span>Itech nekáj tonale namejwan ankimatiskej nik in Nej nikaj itech noPapan, iwan namejwan ankatej notech, iwan Nej nikaj amotech. 
<span class="verse" id="JN14_21">21&#160;</span>Akin kipia notlanawatil, iwan kichiwa, yon tlakatl nechtlasojtla. Iwan akin nechtlasojtla, noPapan kitlasojtlas, iwan Nej noijki niktlasojtlas iwan nimoteititis itech. </div>
<div class='p'>
<span class="verse" id="JN14_22">22&#160;</span>Ijkuakón oksé Judas (amo Judas Iscariote) okitlajtlanij: </div>
<div class='p'>―Señor, ¿tlanik timoteititis san towan iwan amo inwan tlaltikpaktlakaj? </div>
<div class='p'>
<span class="verse" id="JN14_23">23&#160;</span>Jesús okinankilij: </div>
<div class='p'>―Akin nechtlasojtla, kichiwa tlan nikijta. Iwan noPapan kitlasojtlas, iwan noPapan iwan Nej tiwitzej para timochantiskej ipan iyolo. 
<span class="verse" id="JN14_24">24&#160;</span>Akin amo nechtlasojtla, mach kichiwa kuenta tlan nikijta. Iwan in tlajtole katlej namejwan ankikakij mach noaxka, sino iaxka in noPapan katlej onechwaltitlanke. </div>
<div class='p'>
<span class="verse" id="JN14_25">25&#160;</span>’Namechilwia nochi yin tlamantle mientras ok nikaj amowan. 
<span class="verse" id="JN14_26">26&#160;</span>Pero in Teyolojchikaj, yen Espíritu Santo katlej noPapan kiwaltitlanis ika notoka, Yej amechmachtis nochi tlamantle. Iwan amechelnamiktis nochi tlamantle katlej Nej yonamechilwij. </div>
<div class='p'>
<span class="verse" id="JN14_27">27&#160;</span>’Namechkajtewilia yolosewilistle. Iwan noyolosewilis katlej namechmakas mach ken kitemakaj in tlaltikpaktlakaj. Amo xitlanemilikan nion amo ximomawtikan. 
<span class="verse" id="JN14_28">28&#160;</span>Ya ankikakej nik yonamechilwij nik niawi, iwan oksemi niwitz para nietos amowan. Tla annechtlasojtlanij ipan melajka, tonses anpakinij porke niawi inawak noPapan. Porke noPapan okachi weyikistok ke Nej. 
<span class="verse" id="JN14_29">29&#160;</span>Axan kiné, yonamechilwij antes de tlapanos, para ke nijkuak tlapanos xitlaneltokakan nonawak. </div>
<div class='p'>
<span class="verse" id="JN14_30">30&#160;</span>’Mach ok wejkika namechtlapowis, porke ompa witz in diablo katlej kinnawatia in tlaltikpaktlakaj. Maski yej mach welis itlaj nechtoktis. 
<span class="verse" id="JN14_31">31&#160;</span>Pero Nej nikchiwas tlan nechnawatia noPapan, para ijkón ma kimatikan in tlaltikpaktlakaj nik melawak niktlasojtla noPapan. Ximoketzakan. Ma tiwian de nian.  </div>
<div class='psalmlabel' id='JN15_0'> 15</div>
<div class='s'>Jesús yen katlej melawak uvaskuawitl </div>
<div class='p'>
<span class="verse" id="JN15_1">1&#160;</span>’Yen Nej katlej melawak niuvaskuawitl iwan noPapan yen kitekipanoa in uvaskuawitl. 
<span class="verse" id="JN15_2">2&#160;</span>Tla se nomayo amo tlaki, kitzonteki. Pero tla kuale tlaki, kichipawas para ma tlaki okachi. 
<span class="verse" id="JN15_3">3&#160;</span>Namejwan ya ankatej anchipawakej por yen tlajtole katlej Nej yonamechilwij. 
<span class="verse" id="JN15_4">4&#160;</span>Xiekan notech, iwan Nej nietos amotech. Se imayo in uvaskuawitl mach welis tlakis san iselti. Moneki tlakitzkijtos itech itlaktzonyo. Ijkón noijki namejwan. Mach welis itlaj ankichiwaskej tla amo anyeskej notech. </div>
<div class='p'>
<span class="verse" id="JN15_5">5&#160;</span>’Nej nikaj kej niuvaskuawitl, iwan namejwan ankatej kej annomamayowan. Akin tlakitzkijtos notech iwan Nej nitlakitzkijtos itech, kitemakas miek tlakilotl. Porke tla amo anyeskej notech mach welis itlaj ankichiwaskej. 
<span class="verse" id="JN15_6">6&#160;</span>Akin amo yetos notech, kitekiskej iwan kitlamotlaskej kalan kej se imayo in uvaskuawitl katlej mach kuale, iwan wakis. Satepan kololoskej iwan kitlamotlaskej ijtik tlitl para ma tlatla. </div>
<div class='p'>
<span class="verse" id="JN15_7">7&#160;</span>’Tla namejwan nochipa anyeskej notech, iwan notlajtol yetos amotech, xiktlajtlanikan nochi tlan ankinekiskej, iwan Dios amechmakas. 
<span class="verse" id="JN15_8">8&#160;</span>Moweyikixtia noPapan nijkuak namejwan ankitemakaj miek tlakilotl, iwan ijkón mota noijki nik namejwan annomomachtijkawan. 
<span class="verse" id="JN15_9">9&#160;</span>Nej namechtlasojtla namejwan ijkón ken noPapan nechtlasojtla. Xiekan ika notlasojtlalis katlej Nej ika namechtlasojtla. 
<span class="verse" id="JN15_10">10&#160;</span>Tla ankichiwaskej tlan Nej namechnawatia, anyeskej itech notlasojtlalis. Ijkón ken Nej noijki nikchiwa tlan nechnawatia noPapan iwan nikaj itech itlasojtlalis. </div>
<div class='p'>
<span class="verse" id="JN15_11">11&#160;</span>’Nej namechilwia nochi yin tlajtole para xipakikan ken Nej nipaki, iwan namopakilis ma momiekili. 
<span class="verse" id="JN15_12">12&#160;</span>Yen yin tlan namechnawatia xikchiwakan: Ximotlasojtlakan ken Nej namechtlasojtla. 
<span class="verse" id="JN15_13">13&#160;</span>Akin kitemakas inemilis por yen iamigoswan kijtosneki sa tekitl kintlasojtla. 
<span class="verse" id="JN15_14">14&#160;</span>Tla amejwan ankichiwaskej tlan Nej namechnawatia, kijtosneki amejwan annoamigoswan. 
<span class="verse" id="JN15_15">15&#160;</span>Mach ok namechnotzas kej annotekipanojkawan, porke se katlej san tekipanoj mach kimati tlan kichiwa iteko. Nej namechnotzas annoamigoswan, porke yonamechmatiltij nochi tlan noPapan onechilwij. 
<span class="verse" id="JN15_16">16&#160;</span>Mach yen namejwan annechpejpenkej, sino yen Nej onamechpejpenke. Iwan namechmakatok namotekiw para xiwian kan namechtitlani. Nej nikneki namejwan nochipa xiktlakilijtokan miek tlakilotl. Iwan ijkón nochi tlan ankitlajtlaniliskej noPapan ika notoka, Yej amechmakas. 
<span class="verse" id="JN15_17">17&#160;</span>Tlan Nej namechnawatia xikchiwakan yen yin: Ximotlasojtlakan se iwan oksé. </div>
<div class='s'>In tlaltikpaktlakaj amechkokoliskej </div>
<div class='p'>
<span class="verse" id="JN15_18">18&#160;</span>’Tla in tlaltikpaktlakaj amechkokoliaj, xikmatikan nik in Nej yonechkokolijkej okachi achtoj ke namejwan. 
<span class="verse" id="JN15_19">19&#160;</span>Tla namejwan noijki anyenij ken katej in antlaltikpaktlakaj, in tlaltikpaktlakaj amechtlasojtlanij ken yejwan motlasojtlaj. Pero Nej onamechpejpenke namejwan de itech yonmej tlaltikpaktlakaj, iwan por yonik yejwan amechkokoliaj porke mach ok inwan anpowij. 
<span class="verse" id="JN15_20">20&#160;</span>Xikelnamikikan tlan onamechilwij: “Se katlej san tekipanoj mach weli mochiwa okachi weyi ken iteko.” Tla Nej nechtlatlalochtiaj, namewan noijki amechtlatlalochtiskej. Iwan tla Nej onechkakilijkej, namejwan noijki amechkakiliskej. 
<span class="verse" id="JN15_21">21&#160;</span>Namejwan amechtoktiskej nochi yon tlamantle porke annechneltokaj, iwan porke yejwan mach kixmatij akin onechwaltitlanke. </div>
<div class='p'>
<span class="verse" id="JN15_22">22&#160;</span>’Tla Nej amo niwalani, iwan nion amo nikintlapowiani, tonses mach kipianij tlajtlakole, pero axan mach itlaj kipiaj tlan kimotenwiskej komo para kijtoskej nik mach kipiaj tlajtlakole. 
<span class="verse" id="JN15_23">23&#160;</span>Akin Nej nechkokolia, noijki kikokolia in noPapan. 
<span class="verse" id="JN15_24">24&#160;</span>Tla Nej amo nikchiwani entre yejwan itlaj tlamantle katlej mach semi akaj weli kichiwa, tonses mach kipianij tlajtlakole. Pero miek tlamantle yokitakej yonikchij, iwan maski ijkón, techkokoliaj Nej iwan noPapan. 
<span class="verse" id="JN15_25">25&#160;</span>Ijkón tlapanoa para ma mochiwa in tlajtole katlej kajki ijkuilitok itech tiotlajkuilole katlej yejwan itech mokitzkiaj: “Nechkokoliaj iwan nion mach onkaj tlan ika.” </div>
<div class='p'>
<span class="verse" id="JN15_26">26&#160;</span>’Nej namechwaltitlanilis in Teyolojchikaj katlej witz de noPapan. In Teyolojchikaj yen Espíritu katlej melawak, katlej witz de inawak noPapan. Nijkuak Yej witz, amechmatiltis de Nej. 
<span class="verse" id="JN15_27">27&#160;</span>Iwan namejwan noijki ankitematiltiskej de Nej porke namejwan anyekaj nowan desde ijkuak opéj nitlamachtia.  </div>
<div class='psalmlabel' id='JN16_0'> 16</div>
<div class='p'>
<span class="verse" id="JN16_1">1&#160;</span>’Namechilwia yin tlajtole para amo xikpolokan namotlaneltokalis. 
<span class="verse" id="JN16_2">2&#160;</span>Namejwan amechkixtiskej iktlanke (ik tlami) de itech amotiopan, iwan ajsis tonale tla akaj amechmiktis kiyejyekos ke ika yon kitekipanoa in Dios. 
<span class="verse" id="JN16_3">3&#160;</span>Ijkón kichiwaskej porke mach kixmatij noPapan iwan nion Nej mach nechixmatij. 
<span class="verse" id="JN16_4">4&#160;</span>Namechilwia nochi yin tlan tlapanos para ke nijkuak ajsis ora, xikelnamikikan tlan Nej yonamechilwij. </div>
<div class='s'>Itekiw in Espíritu Santo </div>
<div class='p'>’Achtoj mach onamechilwij tlan axan namechilwia, porke onieka amowan. 
<span class="verse" id="JN16_5">5&#160;</span>Pero axan Nej niawi inawak noPapan katlej onechwaltitlanke. Iwan nion se de amejwan mach nechtlajtlania kan niawi. 
<span class="verse" id="JN16_6">6&#160;</span>Yej pewa anmoyolkokoaj por yonamechilwij yin tlajtole. 
<span class="verse" id="JN16_7">7&#160;</span>Pero Nej namechilwia tlan melawak, ke okachi kuale para namejwan ma niwia. Porke tla amo nias, in Teyolojchikaj mach witz para yetos amowan. Pero tla nias, Nej nikkualtitlanis. 
<span class="verse" id="JN16_8">8&#160;</span>Nijkuak Yej witz, kinmatiltis in tlaltikpaktlakaj nik nemij itech tlajtlakole iwan nik moneki moyolkuepaskej, iwan kinmatiltis nik welis yeskej yolchipawakej inawak Dios, iwan nik in Dios noijki kinmixkomakas nochtin in tlaltikpaktlakaj. 
<span class="verse" id="JN16_9">9&#160;</span>In Teyolojchikaj kinmatiltis in tlaltikpaktlakaj nik in yejwan tlajtlakolchijtokej porke mach tlaneltokaj nonawak. 
<span class="verse" id="JN16_10">10&#160;</span>Yej kinmatiltis nik in Nej melawak nikpia nonemilis chipawak inawak noPapan Dios, porke Nej nimokuepas kan kajki noPapan iwan mach ok annechitaskej. 
<span class="verse" id="JN16_11">11&#160;</span>Iwan Yej kinmatiltis in tlaltikpaktlakaj nik in Dios kinmixkomakas (kintzonmanas) nochtin katlej kichiwaj tlan amo kuale, porke in diablo, katlej tlanawatia ixko yin tlaltikpak, yokitlajtlakoltijkej. </div>
<div class='p'>
<span class="verse" id="JN16_12">12&#160;</span>’Nikpia ok sekin tlajtole katlej nikneki namechilwis, pero axan mach welis ankimomakaskej kuenta. 
<span class="verse" id="JN16_13">13&#160;</span>Iwan nijkuak witz in Espíritu katlej melawak, Yej amechyekanas itech nochi tlan melawak. Porke mach kijtos itlaj san tlan Yej kiyejyekos, sino nochi tlan kikakis yen yon kijtos. Iwan amechmatiltis tlan satepan tlapanos. 
<span class="verse" id="JN16_14">14&#160;</span>Yej kichiwas in tlakaj ma nechweyikixtikan porke amechmachtis miek tlamantle de Nej. 
<span class="verse" id="JN16_15">15&#160;</span>Nochi tlan iaxka noPapan noijki Nej noaxka. Por yonik onikijtoj nik amechmachtis miek tlamantle de Nej. </div>
<div class='s'>Neyolkokole mokuepas pakilistle </div>
<div class='p'>
<span class="verse" id="JN16_16">16&#160;</span>’Mach ok wejkika namejwan mach ok annechitaskej, iwan mach wejkawas oksemi annechitaskej, porke Nej niawi inawak noPapan. </div>
<div class='p'>
<span class="verse" id="JN16_17">17&#160;</span>Ijkuakón sekimej de imomachtijkawan omotlajtlanijkej: </div>
<div class='p'>―¿Tlan kijtosneki yon tlan techilwia: “Mach ok wejkika namejwan mach ok annechitaskej, iwan mach wejkawas oksemi annechitaskej”, iwan tlan kijtosneki: “Porke Nej niawi inawak noPapan”? 
<span class="verse" id="JN16_18">18&#160;</span>¿Tlan kijtosneki: “Mach ok wejkika”? Mach tikmomakaj kuenta tlan kijta. </div>
<div class='p'>
<span class="verse" id="JN16_19">19&#160;</span>Jesús okimomakak kuenta nik okinekiaj kitlajtlanianij, iwan okinmilwij: </div>
<div class='p'>―Nej yonamechilwij mach ok wejkika namejwan mach ok annechitaskej, iwan mach wejkawas oksemi annechitaskej. ¿Yen yon tlan namejwan anmotlajtlaniaj? 
<span class="verse" id="JN16_20">20&#160;</span>Ipan melajka namechilwia, namejwan anchokaskej iwan anmoyolkokoskej, iwan in tlaltikpaktlakaj pakiskej. Pero maski namejwan anmoyolkokoskej, namoneyolkokolis mokuepas pakilistle. 
<span class="verse" id="JN16_21">21&#160;</span>Nijkuak se siwatl ya kitlakatilis ikone, kikokoa itlalnakayo, porke yoajsiko iora para kitlakatilis ikone. Pero satepan de ijkuak yotlakatke ikone, mach ok kelnamiki kox okikokoj itlalnakayo, sino ya kipia pakilistle porke otlakatke se konetl ixko yin tlaltikpak. 
<span class="verse" id="JN16_22">22&#160;</span>Ijkón noijki namejwan, axan anmoyolkokoaj. Pero oksemi annechitaskej, iwan anpakiskej, iwan mach akaj welis amechkixtilis namopakilis. </div>
<div class='p'>
<span class="verse" id="JN16_23">23&#160;</span>’Itech nekáj tonale mach ok itlaj annechtlajtlaniskej. Ipan melajka namechilwia, noPapan amechmakas nochi tlan ankitlajtlaniliskej ika notoka. 
<span class="verse" id="JN16_24">24&#160;</span>Asta axan, namejwan mach itlaj ankitlajtlanij ika notoka. Xiktlajtlanikan iwan ankiresibiroskej, para namopakilis ma momiekili. </div>
<div class='s'>Jesús okitlanke in Amo Kuale Tlakatl katlej tlanawatia ixko yin tlaltikpak </div>
<div class='p'>
<span class="verse" id="JN16_25">25&#160;</span>’Nej namechilwijtok yin tlajtole ika ejemplos. Pero ajsis tonale mach ok namechtlapowis ika ejemplos, sino namechtlapowis ika tlajtole katlej okachi mach owij para ankimomakaskej kuenta de noPapan. 
<span class="verse" id="JN16_26">26&#160;</span>Itech nekáj tonale, namejwan ankitlajtlaniliskej noPapan itlaj tlamantle ika notoka. Nej mach nikijta nik moneki niktlatlawtis noPapan por amejwan, 
<span class="verse" id="JN16_27">27&#160;</span>porke noPapan yipa amechtlasojtla. Yej amechtlasojtla porke namejwan annechtlasojtlaj, iwan porke ankineltokaj nik in Nej oniwalaj de Dios. 
<span class="verse" id="JN16_28">28&#160;</span>Oniwalaj de inawak noPapan iwan onajsiko ixko yin tlaltikpak. Iwan axan nikajtewa yin tlaltikpak para nimokuepas oksemi inawak noPapan. </div>
<div class='p'>
<span class="verse" id="JN16_29">29&#160;</span>Ijkuakón imomachtijkawan okilwijkej: </div>
<div class='p'>―Axan ya titlapojtok ika tlajtole katlej okachi mach owij para tikmomakaj kuenta iwan mach ok titechtlapoawia ika ejemplos. 
<span class="verse" id="JN16_30">30&#160;</span>Axan tikmomakaj kuenta nik nochi tlamantle tikmati, iwan mach ok moneki akaj ma mitztlajtlani tlan kijtosneki motlamachtil. Por yonik tikneltokaj nik melawak otiwalaj de Dios. </div>
<div class='p'>
<span class="verse" id="JN16_31">31&#160;</span>Jesús okinnankilij: </div>
<div class='p'>―¿Axan kemaj ankineltokaj? 
<span class="verse" id="JN16_32">32&#160;</span>Ya ajsi ora, iwan mach ok wejkawas, nijkuak namejwan anxixiniskej iwan kada se kitzkis iojwi, iwan annechkawaskej noselti. Pero mach nikaj noselti, porke noPapan kajki nowan. 
<span class="verse" id="JN16_33">33&#160;</span>Nochi yin namechilwia para xikpiakan yolosewilistle nonawak. Namejwan antlajyowiskej ixko yin tlaltikpak, pero ximoyolojchikawakan, porke Nej yonitlatlanke itech nochi tlan onkaj ixko yin tlaltikpak.  </div>
<div class='psalmlabel' id='JN17_0'> 17</div>
<div class='s'>Jesús omotiotzajtzilij por yen imomachtijkawan </div>
<div class='p'>
<span class="verse" id="JN17_1">1&#160;</span>Satepan de okijtoj yon tlajtole, Jesús oajkopantlachixke ik ilwikak, iwan okijtoj: </div>
<div class='p'>―Papan, yoajsiko ora. Xinechweyikixti Nej nimoKone, para ijkón Nej noijki nimitzweyikixtis tejwatzin. 
<span class="verse" id="JN17_2">2&#160;</span>Porke tejwatzin otinechtlalij ma nitlanawati itech nochtin in tlaltikpaktlakaj, para ma nikinmaka nemilistle katlej mach keman tlamis nochtin katlej yotinechinmakak. 
<span class="verse" id="JN17_3">3&#160;</span>Iwan nochtin katlej kipiaj yon nemilistle katlej mach keman tlamis, yomitzixmatkej iwan kimatij nik melawak tejwatzin tiDios, iwan mach onkaj oksé. Iwan noijki yonechixmatkej Nej niJesucristo katlej tejwatzin otinechwaltitlanke. </div>
<div class='p'>
<span class="verse" id="JN17_4">4&#160;</span>’Nej yonimitzweyikixtij ixko yin tlaltikpak. Iwan yoniktlamij notekiw katlej otinechnawatij ma nikchiwa. 
<span class="verse" id="JN17_5">5&#160;</span>Axan kiné, Papan, xinechweyikixti monawak ika weyikixtilistle katlej mowan onikpiaya desde ijkuak in tlaltikpak ayamo oyeka. </div>
<div class='p'>
<span class="verse" id="JN17_6">6&#160;</span>’In tlakaj katlej otikinpejpenke de itech yinmej tlaltikpaktlakaj para otinechinmakak, yonikinmatiltij akin tejwatzin. Oyekaj moaxkawan, iwan tejwatzin otinechinmakak, iwan yejwan okineltokakej motlajtol. 
<span class="verse" id="JN17_7">7&#160;</span>Axan ya kimatij nik nochi tlamantle katlej otinechmakak witz de tejwatzin. 
<span class="verse" id="JN17_8">8&#160;</span>Porke nochi tlan tejwatzin otinechilwij, Nej yonikinmilwij, iwan yejwan okineltokakej. Yokimomakakej kuenta nik melawak oniwalaj de tejwatzin, iwan kineltokaj nik tejwatzin otinechwaltitlanke. </div>
<div class='p'>
<span class="verse" id="JN17_9">9&#160;</span>’Nej nimitztlatlawtia por yejwan. Mach nimitztlatlawtia por yen tlaltikpaktlakaj katlej mach nechneltokaj, sino nimitztlatlawtia por yejwan katlej otinechinmakak, porke moaxkawan. 
<span class="verse" id="JN17_10">10&#160;</span>Nochi tlan noaxka noijki moaxka, iwan tlan moaxka noijki noaxka. Iwan yejwan nechweyikixtiaj. </div>
<div class='p'>
<span class="verse" id="JN17_11">11&#160;</span>’Nej mach ok nietos ixko yin tlaltikpak, porke ya niawi monawak, pero yejwan ok mokawaskej ixko yin tlaltikpak. Papan, tejwatzin tichipawak, tejwatzin xikinmonekuitlawi ika mopoder de yen motokatzin, para ma setitokan san se, ijkón ken tejwan tisetitokej san se. 
<span class="verse" id="JN17_12">12&#160;</span>Nijkuak Nej inwan onieka ixko yin tlaltikpak, Nej onikinmonekuitlawiaya ika mopoder katlej tejwatzin otinechinmakak. Nej onikinmonekuitlawij para amo ma mopolokan, iwan nion se de yejwan mach omopoloj, sino omopoloj san yen katlej yoyeka para mopolos, para ma mochiwa tlan kijta in tiotlajkuilole. </div>
<div class='p'>
<span class="verse" id="JN17_13">13&#160;</span>’Axan Nej niawi monawak. Iwan nikijta yin tlajtole mientras ok nikaj ixko yin tlaltikpak, para ma kipiakan miek pakilistle ipan inyolo ijkón ken Nej nikpia. 
<span class="verse" id="JN17_14">14&#160;</span>Nej yonikinmakak motlajtol nomomachtijkawan, iwan in tlaltikpaktlakaj katlej mach mitzixmatij kinkokoliaj, porke nomomachtijkawan mach ok powij inwan tlaltikpaktlakaj ijkón ken Nej noijki mach nipowi inwan tlaltikpaktlakaj. 
<span class="verse" id="JN17_15">15&#160;</span>Mach nimitztlatlawtia xikinkixti de ixko yin tlaltikpak, sino xikinpalewi para amo ma kinkajkayawa in Amo Kuale Tlakatl. 
<span class="verse" id="JN17_16">16&#160;</span>Ijkón ken Nej mach nipowi inwan tlaltikpaktlakaj, yejwan noijki mach powij inwan tlaltikpaktlakaj. 
<span class="verse" id="JN17_17">17&#160;</span>Xikintlali ma yekan itech tlan melawak para ma mitztekipanokan san yen tejwatzin. Motlajtol yen yon melawak. 
<span class="verse" id="JN17_18">18&#160;</span>Ijkón ken tejwatzin otinechwaltitlanke nian kan katej in tlaltikpaktlakaj, Nej noijki nikintitlani kan katej in tlaltikpaktlakaj. 
<span class="verse" id="JN17_19">19&#160;</span>Nej nimotemaktia (nimotemaktilia) por yejwan para nikchiwas tlan tejwatzin tikneki, para ijkón yejwan noijki ma motemaktikan ma kichiwakan tlan tejwatzin tikneki por yen motlajtol katlej melawak. </div>
<div class='p'>
<span class="verse" id="JN17_20">20&#160;</span>’Amo nimitztlatlawtia san para nomomachtijkawan, sino noijki para nekatej katlej tlaneltokaskej nonawak nijkuak kinkakiliskej intlajtol de nomomachtijkawan. 
<span class="verse" id="JN17_21">21&#160;</span>Nimitztlatlawtia nochtin yejwan ma setitokan san se. Ijkón ken tejwatzin, Papan, iwan Nej tisetitokej san se. Nimitztlatlawtia yejwan ma setitokan towan san se. Iwan ijkón in tlaltikpaktlakaj ma kineltokakan nik tejwatzin otinechwaltitlanke. 
<span class="verse" id="JN17_22">22&#160;</span>Yejwan yonikinmakak weyikixtilistle katlej tejwatzin otinechmakak, para ma setitokan san se, ijkón ken tejwatzin iwan Nej tisetitokej san se. 
<span class="verse" id="JN17_23">23&#160;</span>Nej nietos intech iwan tejwatzin tietos notech para ijkón melawak ma setitokan san se. Iwan ijkón in tlaltikpaktlakaj ma kimomakakan kuenta nik tejwatzin otinechwaltitlanke, iwan nik melawak tikintlasojtla ijkón ken tejwatzin tinechtlasojtla. </div>
<div class='p'>
<span class="verse" id="JN17_24">24&#160;</span>’Papan, nikneki ke katlej tejwatzin otinechinmakak noijki ma yekan nowan kan Nej nietos, para ma kitakan nomawisotlanex katlej otinechmakak porke otinechtlasojtlak desde ijkuak in tlaltikpak ayamo omochiwaya. 
<span class="verse" id="JN17_25">25&#160;</span>Papan, tejwatzin tikuale tlakatl, in tlaltikpaktlakaj mach mitzixmatij. Pero Nej nimitzixmati, iwan yinmej katlej otinechinmakak yokimatkej nik tejwatzin otinechwaltitlanke. 
<span class="verse" id="JN17_26">26&#160;</span>Nej yonikinmatiltij akin tejwatzin iwan ok nikinmatiltijtos. Nej nikneki yejwan ma motlasojtlakan ijkón ken tejwatzin tinechtlasojtla porke Nej nietos ipan inyolo.  </div>
<div class='psalmlabel' id='JN18_0'> 18</div>
<div class='s'>Jesús okikitzkijkej </div>
<div class='r'>(Mt. 26:47-56; Mr. 14:43-50; Lc. 22:47-53) </div>
<div class='p'>
<span class="verse" id="JN18_1">1&#160;</span>Nijkuak Jesús otlanke okijtoj yon tlajtole, oyáj iwan imomachtijkawan ik ne lado de yen barrankajtzin katlej itoka Cedrón. Ompa oyeka se lugar tlatokkuawyoj, iwan ompa okalakke in Jesús iwan imomachtijkawan. 
<span class="verse" id="JN18_2">2&#160;</span>Iwan Judas, katlej ijkuakón ya yawi kitemaktiti (kitemaktilitij) in Jesús, okixmatia yon lugar. Porke miekpa ompa omololoayaj in Jesús iwan imomachtijkawan. 
<span class="verse" id="JN18_3">3&#160;</span>Ijkuakón Judas ompa oajsito kinwika miekej soldadojtin iwan miekej mayoltin de yen tlayekankej tiopixkej iwan de yen fariseos. Oajsitoj ompa ika kandil iwan ika okotl motlawilijtiwej, iwan nochi intejtepos. 
<span class="verse" id="JN18_4">4&#160;</span>Pero komo in Jesús yokimatia nochi tlan panos, okiske okinnamikito iwan okintlajtlanij: </div>
<div class='p'>―¿Akin nankitemoaj? </div>
<div class='p'>
<span class="verse" id="JN18_5">5&#160;</span>Iwan yejwan okinankilijkej: </div>
<div class='p'>―Tiktemoaj in Jesús de Nazaret. </div>
<div class='p'>Iwan Jesús okijtoj: </div>
<div class='p'>―Yen Nej. </div>
<div class='p'>Noijki ompa inwan owalaya in Judas katlej ijkuakón yokitemaktijtoka (yokitemaktilijtoka) in Jesús. 
<span class="verse" id="JN18_6">6&#160;</span>Nijkuak in Jesús okinmilwij: “Yen Nej”, oajketiajkej otepewitoj ipan tlale. 
<span class="verse" id="JN18_7">7&#160;</span>Jesús oksemi okintlajtlanij: </div>
<div class='p'>―¿Akin nankitemoaj? </div>
<div class='p'>Iwan yejwan oksemi okinankilijkej: </div>
<div class='p'>―Tiktemoaj in Jesús de Nazaret. </div>
<div class='p'>
<span class="verse" id="JN18_8">8&#160;</span>Jesús oksemi okinmilwij: </div>
<div class='p'>―Yonamechilwij nik yen Nej. Tla yen Nej nannechtemoaj, tonses xikinkawilikan ma wian in yinmej katlej nowan katej. </div>
<div class='p'>
<span class="verse" id="JN18_9">9&#160;</span>Ijkón okijtoj para ma mochiwa tlan achtoj okijtoj: “Katlej otinechinmakak, nion se de yejwan mach onikpoloj.” 
<span class="verse" id="JN18_10">10&#160;</span>Ijkuakón Simón Pedro okipixtoka iespada, okikixtij iwan okinakastzontekke itech iyeknakas itekipanoj in weyi tiopixke. Katlej okinakastzontekej itoka Malco. 
<span class="verse" id="JN18_11">11&#160;</span>Jesús okilwij in Pedro: </div>
<div class='p'>―Xikkalaki de kan otikkixtij moespada. In tekokojkayotl katlej noPapan yokitlalij ma nipano, moneki ijkón nipanos maski ma yeto sa tekitl tekokoj. </div>
<div class='s'>Jesús okiwikakej inawak in weyi tiopixke itoka Anás </div>
<div class='r'>(Mt. 26:57-58; Mr. 14:53-54; Lc. 22:54) </div>
<div class='p'>
<span class="verse" id="JN18_12">12&#160;</span>In soldadojtin iwan koronel, iwan inmayolwan in judiojtin, okikitzkijkej in Jesús iwan okijilpijkej. 
<span class="verse" id="JN18_13">13&#160;</span>Iwan okiwikakej achtoj ichan Anás, porke Anás oyeka temontaj de yen Caifás, iwan Caifás oyeka weyi tiopixke itech yon xiwitl. 
<span class="verse" id="JN18_14">14&#160;</span>Yon Caifás yen katlej okachi achtoj okimilwijka in judiojtin ke okachi kuale ma miki se tlakatl por nochtin in tlakaj. </div>
<div class='s'>Pedro okijtoj mach kixmati in Jesús </div>
<div class='r'>(Mt. 26:69-70; Mr. 14:66-68; Lc. 22:55-57) </div>
<div class='p'>
<span class="verse" id="JN18_15">15&#160;</span>Simón Pedro iwan oksé imomachtijkaikni san de wejka okonitiayaj in Jesús. Oksé imomachtijkaikni kuale omixmatia iwan weyi tiopixke Anás, por yonik okalakke iwan Jesús kan patio. 
<span class="verse" id="JN18_16">16&#160;</span>Pero in Pedro omokaj kalan itech puerta. Por yonik in oksé imomachtijkaikni katlej iwan omixmatia in weyi tiopixke, okiske iwan omotlapowij iwan se tlapalewijkasiwatl de yen weyi tiopixke, para ma kikawili ma kalaki in Pedro. 
<span class="verse" id="JN18_17">17&#160;</span>In tlapalewijkasiwatl okitlajtlanij in Pedro: </div>
<div class='p'>―¿Amo tej noijki tiimomachtijkaw de nekáj tlakatl? </div>
<div class='p'>Pedro okinankilij: </div>
<div class='p'>―Nej amo. </div>
<div class='p'>
<span class="verse" id="JN18_18">18&#160;</span>Komo wel chikawak osewatoka, in tlapalewijkej iwan mayoltin okitlalijkej se tlitl iwan omototonijtokaj mokejketokej. Pedro noijki ompa inwan omoketoka omototonijtoka. </div>
<div class='s'>In weyi tiopixke Anás okitlatzintokij in Jesús </div>
<div class='r'>(Mt. 26:59-66; Mr. 14:55-64; Lc. 22:66-71) </div>
<div class='p'>
<span class="verse" id="JN18_19">19&#160;</span>In weyi tiopixke Anás opéj kitlatzintokia in Jesús de yen imomachtijkawan iwan de yen itlamachtil. 
<span class="verse" id="JN18_20">20&#160;</span>Jesús okinankilij: </div>
<div class='p'>―Nej nochipa onitetlapowiaya inmixpan nochtin in tlakaj. Nochipa onitlamachtiaya itech amotiopanwan iwan itech in weyi tiopan kan mololoaj nochtin in judiojtin. Mach itlaj onikijtoj san ichtaka. 
<span class="verse" id="JN18_21">21&#160;</span>¿Tlanik yen Nej tinechtlatzintokia? Xikintlatzintoki yejwan katlej onechkakej onikintlapowij. Yejwan kimatij tlan onikijtoj. </div>
<div class='p'>
<span class="verse" id="JN18_22">22&#160;</span>Nijkuak Jesús ijkón okijtoj, ijkuakón se de yen mayoltin katlej ompa oyeka, okikamatlatzinij in Jesús, iwan okilwij: </div>
<div class='p'>―¿Ijkón nik tiknankilia in weyi tiopixke? </div>
<div class='p'>
<span class="verse" id="JN18_23">23&#160;</span>Jesús okinankilij: </div>
<div class='p'>―Tla onikijtoj itlaj mach kuale, xinechilwi. Iwan tla kuale tlan Nej nikijta, ¿tlanik tinechmaga? </div>
<div class='p'>
<span class="verse" id="JN18_24">24&#160;</span>Satepan Anás okititlanke in Jesús inawak in weyi tiopixke Caifás. Jesús ok oijilpitoka nijkuak okititlankej inawak yon Caifás. </div>
<div class='s'>Pedro oksemi okijtoj mach kixmati in Jesús </div>
<div class='r'>(Mt. 26:71-75; Mr. 14:69-72; Lc. 22:58-62) </div>
<div class='p'>
<span class="verse" id="JN18_25">25&#160;</span>Pedro ok omoketoka mototonijtok, iwan okitlajtlanijkej: </div>
<div class='p'>―¿Amo tej noijki tiimomachtijkaw de nekáj tlakatl? </div>
<div class='p'>Pedro mach okimokuitij, iwan okijtoj: </div>
<div class='p'>―Amo, nej mach niimomachtijkaw. </div>
<div class='p'>
<span class="verse" id="JN18_26">26&#160;</span>Ijkuakón se de yen itekipanoj in weyi tiopixke, ipariente in tlakatl katlej Pedro okinakastzontekke, okitlajtlanij: </div>
<div class='p'>―¿Amo yen tej onimitzitak iwan Jesús kan tlatokkuawyoj? </div>
<div class='p'>
<span class="verse" id="JN18_27">27&#160;</span>Pedro oksemi mach okimokuitij, iwan san niman ijkuakón otzajtzik in kaxtil. </div>
<div class='s'>Jesús okiwikakej inawak Pilato </div>
<div class='r'>(Mt. 27:1-2, 11-14; Mr. 15:1-5; Lc. 23:1-5) </div>
<div class='p'>
<span class="verse" id="JN18_28">28&#160;</span>Jesús okikixtijkej de ichan Caifás iwan okiwikakej kan palacio kan ochantia in gobernador itoka Pilato. Iwan komo yotlanestiwalaya, in judiojtin mach okinekej okalakej kan palacio para amo moyolsokiotiskej porke okinekiaj yeskej yolchipawakej para welis kikuaskej in tlakuale de pascua. Porke in judiojtin tla kalakiskej ichan se katlej mach judío, yejwan kijtaj ke moyolsokiotiaj. 
<span class="verse" id="JN18_29">29&#160;</span>Por yonik, in Pilato okiske kalan kan yejwan oyekaj, iwan okinmilwij: </div>
<div class='p'>―¿Tlan ika nankitilwiaj yin tlakatl? </div>
<div class='p'>
<span class="verse" id="JN18_30">30&#160;</span>Yejwan otlanankilijkej: </div>
<div class='p'>―Tla yin tlakatl amo kichiwani itlaj tlan amo kuale, mach timitzmaktilianij. </div>
<div class='p'>
<span class="verse" id="JN18_31">31&#160;</span>Pilato okinmilwij: </div>
<div class='p'>―Xikmowikilikan, iwan xikixkomakakan (xiktzonmanakan) namejwan ijkón ken kijta namotlanawatil. </div>
<div class='p'>Pero in judiojtin okilwijkej: </div>
<div class='p'>―Pero itlanawatil in César mach techkawilia in tejwan akaj ma tikmiktikan. </div>
<div class='p'>
<span class="verse" id="JN18_32">32&#160;</span>Iwan ijkón omochij de tlan achtoj okijtoj in Jesús de kenik mikis. 
<span class="verse" id="JN18_33">33&#160;</span>Ijkuakón Pilato oksemi okalakke itech ipalacio, okinotzke in Jesús iwan okilwij: </div>
<div class='p'>―¿Yen tej tiRey de judiojtin? </div>
<div class='p'>
<span class="verse" id="JN18_34">34&#160;</span>Jesús okilwij: </div>
<div class='p'>―¿Kisa de tej tinechtlajtlania kox niRey, o noso porke akaj oksé omitzilwij nik Nej niRey? </div>
<div class='p'>
<span class="verse" id="JN18_35">35&#160;</span>Pilato okinankilij: </div>
<div class='p'>―Nej mach nijudío. Mojudiojikniwan iwan tlayekankej tiopixkej yejwan omitztemaktikoj (omitztemaktilikoj) nonawak. ¿Tlan otikchij? </div>
<div class='p'>
<span class="verse" id="JN18_36">36&#160;</span>Jesús otlanankilij: </div>
<div class='p'>―Nej mach nitlanawatia nian ixko yin tlaltikpak. Tla ijkón yeni, notekipanojkawan nechpalewianij para amo ma nechtemaktikan inmak in judiojtin. Pero Nej mach nitlanawatia nian ixko yin tlaltikpak. </div>
<div class='p'>
<span class="verse" id="JN18_37">37&#160;</span>Ijkuakón Pilato okitlajtlanij: </div>
<div class='p'>―¿Tonses kijtosneki in Tej tiRey? </div>
<div class='p'>Jesús okinankilij: </div>
<div class='p'>―Yen Nej niRey ijkón ken tej yotikijtoj. Nej onitlakatke para nietos niRey iwan oniwalaj ixko yin tlaltikpak para niktematiltis tlan melawak. Nochtin katlej kineltokaj tlan melawak, nechkakij. </div>
<div class='p'>
<span class="verse" id="JN18_38">38&#160;</span>Pilato okilwij: </div>
<div class='p'>―¿Iwan tlanon yon melawak? </div>
<div class='s'>Pilato okitemaktij (okitemaktilij) in Jesús ma kimiktikan itech krus </div>
<div class='r'>(Mt. 27:15-31; Mr. 15:6-20; Lc. 23:13-25) </div>
<div class='p'>Nijkuak in Pilato ijkón okitlajtlanij, san niman okiske oksemi omotlapowito inwan judiojtin, iwan okinmilwij: </div>
<div class='p'>―Mach itlaj tlajtlakole nikkajxilia. 
<span class="verse" id="JN18_39">39&#160;</span>Pero namejwan ankipiaj kostumbre de ma namechkajkawili se preso itech ilwitl de pascua. ¿Ankinekij ma nikkajkawa in Rey de judiojtin? </div>
<div class='p'>
<span class="verse" id="JN18_40">40&#160;</span>Ijkuakón nochtin otzajtzikej oksemi, okijtojkej: </div>
<div class='p'>―¡Amo, amo xikajkawa yon tlakatl! ¡Xikkajkawa yen Barrabás! </div>
<div class='p'>Iwan yon Barrabás oyeka ichtekke.  </div>
<div class='psalmlabel' id='JN19_0'> 19</div>
<div class='p'>
<span class="verse" id="JN19_1">1&#160;</span>Ijkuakón Pilato okikixtij in Jesús iwan otlanawatij ma kiwitekikan ika chikote katlej kipia tepostle iyak. 
<span class="verse" id="JN19_2">2&#160;</span>In soldadojtin okichijkej se korona de witztle iwan okikuaonakiltijkej itech itzontekon, iwan okonakiltijkej se kapa chichiltikatlilmiktik. 
<span class="verse" id="JN19_3">3&#160;</span>Iwan omijkuanijkej inawak iwan okijtoayaj: </div>
<div class='p'>―¡Viva in Rey de judiojtin! </div>
<div class='p'>Iwan okixtlajtlatziniayaj. </div>
<div class='p'>
<span class="verse" id="JN19_4">4&#160;</span>Pilato okiske oksemi, iwan okimilwij in judiojtin: </div>
<div class='p'>―Xikitakan, nian namechwalwikilia, para xikmomakakan kuenta nik mach itlaj tlajtlakole nikkajxilia. </div>
<div class='p'>
<span class="verse" id="JN19_5">5&#160;</span>Jesús okiske kan patio kikuaonakijtiwitz se korona de witztle iwan konakijtiwitz se kapa chichiltikatlilmiktik. Iwan Pilato okinmilwij: </div>
<div class='p'>―Xikitakan, nian kajki in tlakatl. </div>
<div class='p'>
<span class="verse" id="JN19_6">6&#160;</span>Nijkuak okitakej in tlayekankej tiopixkej iwan mayoltin, otzajtzikej chikawak: </div>
<div class='p'>―¡Xikmajmasolti itech krus! ¡Ma miki! </div>
<div class='p'>Pilato okinmilwij: </div>
<div class='p'>―Amejwan xikwikakan iwan xikmajmasoltikan itech krus, porke nej mach itlaj tlajtlakole nikkajxilia. </div>
<div class='p'>
<span class="verse" id="JN19_7">7&#160;</span>In judiojtin okinankilijkej: </div>
<div class='p'>―Tejwan tikpiaj se tlanawatile, iwan totlanawatil kijta ma miki in yon tlakatl, porke motenewa nik yen iKone in Dios. </div>
<div class='p'>
<span class="verse" id="JN19_8">8&#160;</span>Nijkuak in Pilato ijkón okikakke, okachi omomawtij. 
<span class="verse" id="JN19_9">9&#160;</span>Oksemi okalakke itech ipalacio iwan okitlajtlanij in Jesús: </div>
<div class='p'>―¿Tej de kan otiwalaj? </div>
<div class='p'>Pero in Jesús mach okinankilij. 
<span class="verse" id="JN19_10">10&#160;</span>Tonses in Pilato okilwij: </div>
<div class='p'>―¿Amo tinechnankilis? ¿Amo tikmati nik nej welis nitlanawatis para ma mitzmajmasoltikan itech krus, o noso welis nitlanawatis ma mitzkajkawakan? </div>
<div class='p'>
<span class="verse" id="JN19_11">11&#160;</span>Jesús okinankilij: </div>
<div class='p'>―Mach itlaj welini tinechtoktiani ika motlanawatil, tla Dios amo kimonekiltiani. Por yonik, akin momak onechtemaktij (onechtemaktilij) okachi kipia weyi tlajtlakole ke tej. </div>
<div class='p'>
<span class="verse" id="JN19_12">12&#160;</span>Desde ijkuakón in Pilato opéj kitemoa ken kichiwas para kikajkawas in Jesús. Pero in judiojtin otzajtziaj chikawak okijtoayaj: </div>
<div class='p'>―¡Tla tikkajkawas in yon tlakatl, mach tiiamigo de yen toweyi tlanawatij César! ¡Akin kineki motenewas kej rey, kijtosneki kikokolia in César! </div>
<div class='p'>
<span class="verse" id="JN19_13">13&#160;</span>Nijkuak ijkón okikakke in Pilato, otlanawatij ma kiwalkixtikan in Jesús, iwan Pilato omotlalij kan tlaixkomakaj (tlatzonmanaj), kan ika tlajtole hebreo kitokayotiaj Gabata, kijtosneki Piso de Tetl. 
<span class="verse" id="JN19_14">14&#160;</span>Yon tonale yotlayektlalijtokaj para yen walmostlatis ya ilwitl de pascua, iwan ijkuakón oyeka kej tlajko tonale. Ijkuakón Pilato okinmilwij in judiojtin: </div>
<div class='p'>―¡Nian kajki namoRey! </div>
<div class='p'>
<span class="verse" id="JN19_15">15&#160;</span>Pero yejwan otzajtzikej: </div>
<div class='p'>―¡Ma miki! ¡Ma miki! ¡Xikmajmasoltikan itech krus! ¡Ma miki! </div>
<div class='p'>Pilato okinmilwij: </div>
<div class='p'>―¿Ankinekij ma nikmajmasolti itech krus namoRey? </div>
<div class='p'>In tlayekankej tiopixkej okinankilijkej: </div>
<div class='p'>―¡Tejwan mach tikpiaj oksé rey, sino san yen César! </div>
<div class='p'>
<span class="verse" id="JN19_16">16&#160;</span>Ijkuakón Pilato okinmaktilij in Jesús para ma kimajmasoltikan itech krus, iwan yejwan okiwikakej. </div>
<div class='s'>Jesús okimajmasoltijkej itech krus </div>
<div class='r'>(Mt. 27:32-44; Mr. 15:21-32; Lc. 23:26-43) </div>
<div class='p'>
<span class="verse" id="JN19_17">17&#160;</span>Jesús okiske kikechpanojtiw ikrus asta kan kitokayotiaj Mikkatzontekomatl, katlej ika tlajtole hebreo itoka Gólgota. 
<span class="verse" id="JN19_18">18&#160;</span>Ompa okimajmasoltijkej itech krus, iwan noijki ompa okinmajmasoltijkej ok omen tlakaj ik inajnakastlan. 
<span class="verse" id="JN19_19">19&#160;</span>Pilato okijkuiloj se letrero, iwan okitlalij ik ikuapak ikrus in Jesús. Ijkín okijtoaya in letrero: “Jesús de Nazaret, Rey de yen judiojtin.” 
<span class="verse" id="JN19_20">20&#160;</span>Miekej judiojtin okilerojkej yon letrero, porke kan okimajmasoltijkej in Jesús itech krus oyeka serka de yen weyikan de Jerusalén, iwan letrero oijkuilitoka ika tlajtole hebreo, ika tlajtole griego iwan ika tlajtole latín. 
<span class="verse" id="JN19_21">21&#160;</span>Por yonik in tlayekankej tiopixkej judiojtin okilwijkej in Pilato: </div>
<div class='p'>―Amo xikijkuilo, “Rey de yen judiojtin”; sino xikijkuilo “In tlakatl katlej motenewa Rey de yen judiojtin.” </div>
<div class='p'>
<span class="verse" id="JN19_22">22&#160;</span>Pero in Pilato okinnankilij: </div>
<div class='p'>―Tlan yonikijkuiloj, ijkón ma mokawa. </div>
<div class='p'>
<span class="verse" id="JN19_23">23&#160;</span>Nijkuak in soldadojtin okimajmasoltijkej in Jesús itech krus, okontilankej itzotzol in Jesús iwan okitoktijkej nawi pedaso iwan okimoxejxelilijkej entre nawin soldadojtin. Noijki okontilankej itlaken katlej mach oyeka tlajtzomale iwan omotlantoka san se tzotzole desde tlikpak asta tlakxitlan. 
<span class="verse" id="JN19_24">24&#160;</span>In soldadojtin okimolwijkej entre yejwan: </div>
<div class='p'>―Mach ma tiktzayanakan, okachi kuale ma timotlanikan, aber akin kitlanis. </div>
<div class='p'>Ijkón otlamochij ken kijta in tiotlajkuilole: “Okimoxejxelilijkej notzotzol, iwan omotlaankej ika notlaken.” Ijkón okichijkej in soldadojtin. </div>
<div class='p'>
<span class="verse" id="JN19_25">25&#160;</span>Ikxitlan ikrus in Jesús oyekaj imaman, iknitzin imaman, isiwa in Cleofas iwan María de pueblo de Magdala. 
<span class="verse" id="JN19_26">26&#160;</span>Nijkuak in Jesús okitak ompa moketok imaman, iwan imomachtijkaw katlej sa tekitl okitlasojtlaya, ijkuakón okilwij imaman: </div>
<div class='p'>―Nanan, noan kajki mokone. </div>
<div class='p'>
<span class="verse" id="JN19_27">27&#160;</span>Satepan okilwij imomachtijkaw: </div>
<div class='p'>―Noan kajki momaman. </div>
<div class='p'>Desde ijkuakón imomachtijkaw okimonekuitlawij kej yeskia imaman. </div>
<div class='s'>Jesús omikke </div>
<div class='r'>(Mt. 27:45-56; Mr. 15:33-41; Lc. 23:44-49) </div>
<div class='p'>
<span class="verse" id="JN19_28">28&#160;</span>Satepan de yon, komo in Jesús yokimatia nik nochi itekiw yotlanke, okijtoj para ma mochiwa tlan kijta in tiotlajkuilole: </div>
<div class='p'>―¡Namiki! </div>
<div class='p'>
<span class="verse" id="JN19_29">29&#160;</span>Ompa oyeka se xoktzin otentoka de iayo uvas xokok. Okisiajkej se esponja ika yon iayo uvas katlej xokok, okiyakailpijkej itech se kuawitl de hisopo, iwan okiyaktilijkej itech iten. 
<span class="verse" id="JN19_30">30&#160;</span>Nijkuak in Jesús okonik yon iayo uvas xokok, okijtoj: </div>
<div class='p'>―Nochi notekiw yoniktlamij. </div>
<div class='p'>Ijkuakón omotzonpiloj, okitemaktij (okitemaktilij) ianima iwan omikke. </div>
<div class='s'>Jesús okikestzopitijkej ika se kuawitl weyak yakateposoj itoka lanza </div>
<div class='p'>
<span class="verse" id="JN19_31">31&#160;</span>Se tonale antes de yen ilwitl de pascua, in judiojtin okijtojkej mach ma mokawakan in mikkamej itech inkrus nijkuak weyi tonale, porke oyeka weyi ilwitl itech yon tonale. Por yonik in tlayekankej judiojtin okilwijkej in Pilato ma tlanawati ma kinmetzpojpostekikan katlej okinmajmasoltijkej itech krus iwan ma kinkixtikan de ompa. 
<span class="verse" id="JN19_32">32&#160;</span>In soldadojtin oyajkej iwan okinmetzpojpostekej in omen tlakaj katlej okinmajmasoltijkej itech krus ik inajnakastlan in Jesús. 
<span class="verse" id="JN19_33">33&#160;</span>Iwan nijkuak in soldadojtin omijkuanijkej kan oyeka in Jesús, okitakej yomikke. Por yonik mach okimetzpojpostekej. </div>
<div class='p'>
<span class="verse" id="JN19_34">34&#160;</span>Pero se soldado, okikestzopitij ika se kuawitl weyak yakateposoj, iwan san niman ijkuakón okiske estle iwan atl. 
<span class="verse" id="JN19_35">35&#160;</span>Nej nochi kuale onikitak, iwan namechilwia tlan melawak, para namejwan noijki xikneltokakan. 
<span class="verse" id="JN19_36">36&#160;</span>Yon tlamantle omochij para ma mochiwa tlan kijta in tiotlajkuilole: “Nion se iomio mach kipostekiliskej.” 
<span class="verse" id="JN19_37">37&#160;</span>Iwan oksekan de yen tiotlajkuilole noijki kijta: “Kitaskej katlej okikestzopitijkej.” </div>
<div class='s'>Jesús okitookakej ijtik se mikkakuyoktle </div>
<div class='r'>(Mt. 27:57-61; Mr. 15:42-47; Lc. 23:50-56) </div>
<div class='p'>
<span class="verse" id="JN19_38">38&#160;</span>Satepan de yon, José de pueblo de Arimatea, katlej oyeka imomachtijkaw in Jesús san ichtaka porke okinmiimakasia in judiojtin, okitlatlawtij in Pilato ma kikawili ma kitki itlalnakayo in Jesús. Pilato okikawilij ma kitki. Tonses in José oyáj iwan okitkik itlalnakayo in Jesús. 
<span class="verse" id="JN19_39">39&#160;</span>Nicodemo noijki oyáj okiwikak in José, Nicodemo yen katlej achtoj oyajka okitato in Jesús de yuak. Yej okitkik kej senpoale iwan majtlaktle kilo de ajwiakayotl, nelitok de mirra iwan áloes. 
<span class="verse" id="JN19_40">40&#160;</span>José iwan Nicodemo okitkikej itlalnakayo in Jesús iwan okikimilojkej ika bendajtin katlej okinsiajkej ika yon ajwiakayotl. Okichijkej ijkón ken inkostumbre in judiojtin kichiwaj nijkuak kitookaj se mikkatl. 
<span class="verse" id="JN19_41">41&#160;</span>Kan okimajmasoltijkej in Jesús itech krus, ik ompa serka oyeka se lugar tlatokkuawyoj, iwan itech yon lugar oyeka se mikkakuyoktle kan mach ya akaj okitookayaj. 
<span class="verse" id="JN19_42">42&#160;</span>Ompa okikalakijkej itlalnakayo in Jesús para okitookakej, porke yon mikkakuyoktle oyeka serka iwan porke ya pewani in weyi tonale.  </div>
<div class='psalmlabel' id='JN20_0'> 20</div>
<div class='s'>Jesús omoyolkuik </div>
<div class='r'>(Mt. 28:1-10; Mr. 16:1-8; Lc. 24:1-12) </div>
<div class='p'>
<span class="verse" id="JN20_1">1&#160;</span>In yakinika tonale de yen samana, in María de pueblo de Magdala oyáj kan okitookakej in Jesús san kualkan, ok otlatleyuatoka. Iwan okitajsik in mikkakuyoktle mach ok okamatzaktoka ika tetl. 
<span class="verse" id="JN20_2">2&#160;</span>Ijkuakón omotlaloj oyáj kan oyeka in Simón Pedro iwan oksé momachtij, katlej Jesús okitlasojtlaya, iwan okinmilwij: </div>
<div class='p'>―¡Yokiwikakej itlalnakayo in toSeñor de itech mikkakuyoktle, iwan mach tikmatij kan okitlalijkej! </div>
<div class='p'>
<span class="verse" id="JN20_3">3&#160;</span>Pedro iwan oksé momachtij okiskej iwan oyajkej kan oyeka in mikkakuyoktle. 
<span class="verse" id="JN20_4">4&#160;</span>San ken omen omotlalojkej san sekan, pero in oksé momachtij omotlaloj okachi ke Pedro iwan oajsito achtoj kan oyeka in mikkakuyoktle. 
<span class="verse" id="JN20_5">5&#160;</span>Oontlachixke ik tlijtik, iwan okinmitak in bendajtin ompa oyekaj, pero mach omixewij okalakke. 
<span class="verse" id="JN20_6">6&#160;</span>Satepan oajsiko in Simón Pedro, katlej owalaya tlakuitlapan, iwan okalakke ijtik in mikkakuyoktle. Yej noijki okinmitak in bendajtin. 
<span class="verse" id="JN20_7">7&#160;</span>Iwan noijki okitak in panito katlej oyeka ipan itzontekon in Jesús, iwan mach oyeka iwan bendajtin, sino oyeka ik se lado otejkuixtoka. 
<span class="verse" id="JN20_8">8&#160;</span>Ijkuakón okalakke noijki in oksé momachtij katlej achtoj oajsito itech mikkakuyoktle. Okitak tlan otlamochij, iwan okineltokak nik mach ompa oyeka in Jesús. 
<span class="verse" id="JN20_9">9&#160;</span>Porke ayamo kuale okimomakayaj kuenta tlan kijta in tiotlajkuilole nik kipia de moyolkuis (moyolitis) oksemi. 
<span class="verse" id="JN20_10">10&#160;</span>Satepan in yonmej omen momachtijkej omokuepkej para inchan. </div>
<div class='s'>Jesús okimotitij in María de pueblo de Magdala </div>
<div class='r'>(Mr. 16:9-11) </div>
<div class='p'>
<span class="verse" id="JN20_11">11&#160;</span>María omokaj chokatok kalan inakastlan mikkakuyoktle. Nijkuak ochokatoka omotooloj iwan oontlachixke ijtik in mikkakuyoktle. 
<span class="verse" id="JN20_12">12&#160;</span>Iwan okinmitak omen angelestin otzotzoltitokaj ika intlaken istak. Oewatokaj kan oyeka itlalnakayo in Jesús, se ik ikxitlan iwan oksé ik itzontekonpan. 
<span class="verse" id="JN20_13">13&#160;</span>In angelestin okitlajtlanijkej in María: </div>
<div class='p'>―Siwatl, ¿tlanik tichoka? </div>
<div class='p'>Yej okinnankilij: </div>
<div class='p'>―Yokiwikakej noSeñor, iwan mach nikmati kan okikawatoj. </div>
<div class='p'>
<span class="verse" id="JN20_14">14&#160;</span>Nijkuak ijkón okijtoj, omokuepke iwan okitak in Jesús ompa moketok, pero mach okixmaj kox yen Jesús. 
<span class="verse" id="JN20_15">15&#160;</span>Jesús okitlajtlanij: </div>
<div class='p'>―Siwatl, ¿tlanik tichoka? ¿Akin tiktemoa? </div>
<div class='p'>María okimolwij xamo yen tlamonekuitlawij de yon tlatokkuawyoj, iwan okilwij: </div>
<div class='p'>―Tataj, tla tejwatzin otikwikak, xinechilwi kan otikkawato, iwan nej niknotzatij. </div>
<div class='p'>
<span class="verse" id="JN20_16">16&#160;</span>Jesús okilwij: </div>
<div class='p'>―¡María! </div>
<div class='p'>Yej omokuepke iwan okilwij ika tlajtole hebreo: </div>
<div class='p'>―¡Raboni! ―kijtosneki Tlamachtij. </div>
<div class='p'>
<span class="verse" id="JN20_17">17&#160;</span>Jesús okilwij: </div>
<div class='p'>―Xinechkajkawa, porke mach ya nimotlejkawia (nitlejko) inawak noPapan. Pero xiwia xikinmilwiti nokniwan, ke nimotlejkawis inawak noPapan, katlej namejwan noijki amoPapan, katlej noDios iwan katlej namejwan noijki amoDios. </div>
<div class='p'>
<span class="verse" id="JN20_18">18&#160;</span>Ijkuakón in María de pueblo de Magdala oyáj okinmilwito in momachtijkej nik okitak in Señor, iwan noijki okinmilwij tlan okinawatij. </div>
<div class='s'>Jesús okinmotitij imomachtijkawan </div>
<div class='r'>(Mt. 28:16-20; Mr. 16:14-18; Lc. 24:36-49) </div>
<div class='p'>
<span class="verse" id="JN20_19">19&#160;</span>Nijkuak otlatleyuak itech yon yakinika tonale de yen samana, in momachtijkej omololojkej iwan omokaltzajtzakej porke okinmiimakasiaj in judiojtin. Ijkuakón Jesús owalmonextij ik tlatlajko de kan yejwan oyekaj iwan okintlajpaloj, okinmilwij: </div>
<div class='p'>―Ximoyolosewikan. </div>
<div class='p'>
<span class="verse" id="JN20_20">20&#160;</span>Satepan de ijkón okijtoj, okinmititij imawan iwan ikestlan. Yejwan opakej porke oksemi okitakej in Señor. 
<span class="verse" id="JN20_21">21&#160;</span>Ijkuakón Jesús okinmilwij oksemi: </div>
<div class='p'>―Ximoyolosewikan. Ijkón ken noPapan onechwaltitlanke, ijkón Nej noijki namechtitlani. </div>
<div class='p'>
<span class="verse" id="JN20_22">22&#160;</span>Iwan okinmijpitzke imomachtijkawan, iwan okinmilwij: </div>
<div class='p'>―Xikresibirokan in Espíritu Santo. 
<span class="verse" id="JN20_23">23&#160;</span>Akin namejwan ankitlapojpolwiskej de itlajtlakol, mokawas chipawak. Iwan akin amo ankitlapojpolwiskej de itlajtlakol, mokawas tlajtlakolej. </div>
<div class='s'>Tomás mach okineltokaya nik in Jesús omoyolkuik </div>
<div class='p'>
<span class="verse" id="JN20_24">24&#160;</span>Pero in Tomás, se de yen majtlaktle iwan omen momachtijkej, katlej okitokayotiayaj Kuatej, mach ompa okatka inwan nijkuak in Jesús okinmotitij. 
<span class="verse" id="JN20_25">25&#160;</span>Satepan in oksekimej imomachtijkaikniwan okilwijkej: </div>
<div class='p'>―Yotikitakej in toSeñor. </div>
<div class='p'>Pero in Tomás okinnankilij: </div>
<div class='p'>―Tla amo nikinmitas imawan iwan tla amo nikkalakis nomajpil kan okimakujkuyunijkej ika klabostin, iwan noijki tla amo nikkalakis noma itech ikestlan, mach nikneltokas. </div>
<div class='p'>
<span class="verse" id="JN20_26">26&#160;</span>Chikueyi tonale satepan, in momachtijkej oksemi omololojkej itech se kale, iwan ijkuakón in Tomás ompa oyeka inwan. Nochtin in puertajtin otzajtzaktokaj, pero Jesús oksemi owalmonextij ik tlatlajko. Iwan okintlajpaloj okinmilwij: </div>
<div class='p'>―Ximoyolosewikan. </div>
<div class='p'>
<span class="verse" id="JN20_27">27&#160;</span>Ijkuakón okilwij in Tomás: </div>
<div class='p'>―Xikinmita nomawan iwan xikkalaki momajpil itech nomakpal. Noijki xikkalaki moma ik nokestlan. Amo xieto mach titlaneltokak, sino xieto titlaneltokak. </div>
<div class='p'>
<span class="verse" id="JN20_28">28&#160;</span>Ijkuakón Tomás okilwij: </div>
<div class='p'>―¡Tejwatzin tinoDios iwan tinoSeñor! </div>
<div class='p'>
<span class="verse" id="JN20_29">29&#160;</span>Jesús okilwij in Tomás: </div>
<div class='p'>―Axan tikneltoka porke otinechitak. Ma pakikan katlej amo nechitaj iwan nechneltokaj. </div>
<div class='s'>Tlan para omijkuiloj yin libro </div>
<div class='p'>
<span class="verse" id="JN20_30">30&#160;</span>Jesús okinchij miekej oksekimej milagrostin inmixpan imomachtijkawan, katlej mach ijkuilitokej itech yin libro. 
<span class="verse" id="JN20_31">31&#160;</span>Pero nochi yin tlan ijkuilitok itech yin libro, omijkuiloj para namejwan xikneltokakan nik in Jesús yen Cristo, iKone in toTajtzin Dios. Iwan tla namejwan antlaneltokaskej inawak ankipiaskej nemilistle katlej mach keman tlamis.  </div>
<div class='psalmlabel' id='JN21_0'> 21</div>
<div class='s'>Jesús okinmotitij chikomen imomachtijkawan </div>
<div class='p'>
<span class="verse" id="JN21_1">1&#160;</span>Satepan de yon, Jesús okinmotitij imomachtijkawan inakastlan mar itoka Tiberias. Iwan ijkín otlamochij: 
<span class="verse" id="JN21_2">2&#160;</span>Imomachtijkawan Jesús oyekaj san sekan, oyeka in Simón Pedro, Tomás katlej kitokayotiaj Kuatej, Natanael katlej oyeka de Caná de Galilea, noijki ipilwan Zebedeo, iwan ok omen imomachtijkawan. 
<span class="verse" id="JN21_3">3&#160;</span>Simón Pedro okinmilwij: </div>
<div class='p'>―Niawi nimichmati. </div>
<div class='p'>Yejwan okinankilijkej: </div>
<div class='p'>―Ma timitzwikakan. </div>
<div class='p'>Ijkuakón kiné, otlejkokej itech se barko. Pero yon yuak mach itlaj michin okajsikej. 
<span class="verse" id="JN21_4">4&#160;</span>Nijkuak yotlanestiwalaya, Jesús owalmonextij ik atlatentle, pero imomachtijkawan mach okimatiaj kox yen Jesús. 
<span class="verse" id="JN21_5">5&#160;</span>Jesús okintlajtlanij: </div>
<div class='p'>―Telpokamej, ¿ankinmajsikej michimej? </div>
<div class='p'>Yejwan okinankilijkej: </div>
<div class='p'>―¡Amo! </div>
<div class='p'>
<span class="verse" id="JN21_6">6&#160;</span>Jesús okinmilwij: </div>
<div class='p'>―Xiktlamotlakan in michmatlatl ik iyekma in barko, iwan ankinmajsiskej michimej. </div>
<div class='p'>Ijkón okichijkej kiné, iwan satepan, mach ok oweliaj okikixtiayaj in michmatlatl porke okinkitzkijkej sa tekitl miekej michimej. 
<span class="verse" id="JN21_7">7&#160;</span>Ijkuakón in momachtij katlej Jesús okitlasojtlaya, okilwij in Pedro: </div>
<div class='p'>―¡Yen toSeñor! </div>
<div class='p'>San niman nijkuak ijkón okikakke in Simón Pedro nik yen Señor, omotzotzoltijtiwetzke, porke oyeka xitlatztik, iwan omotlamotlak ijtik atl. 
<span class="verse" id="JN21_8">8&#160;</span>Oksekimej momachtijkej oajsitoj atlatentle itech barko, okitilantiayaj in michmatlatl tentok de michimej. Oyekaj san kanaj se sien metros de kan atlatentle. 
<span class="verse" id="JN21_9">9&#160;</span>Nijkuak otemokej ipan tlale, okitakej se michin iwan se pan ipan tlixochtle. 
<span class="verse" id="JN21_10">10&#160;</span>Jesús okinmilwij: </div>
<div class='p'>―Xikkualinkuikan sekimej michimej katlej yakin ankinkitzkijkej. </div>
<div class='p'>
<span class="verse" id="JN21_11">11&#160;</span>Simón Pedro otlejkok itech barko iwan okitilanke in michmatlatl asta atlatentle tentok de wejweyin michimej. Okinpoj, iwan oyekaj se siento iwan omenpoale iwan majtlaktle iwan eyi michimej. Maski okinkitzkijkej miekej michimej, mach otzayanke in michmatlatl. 
<span class="verse" id="JN21_12">12&#160;</span>Jesús okinmilwij: </div>
<div class='p'>―Xiwikikan xitlakuakij. </div>
<div class='p'>Iwan nion se imomachtijkaw mach omixewij okitlajtlanij akin Yej, porke kuale okimatiaj nik yen toSeñor. 
<span class="verse" id="JN21_13">13&#160;</span>Satepan Jesús omijkuanij, okitilanke in pan iwan okinmajmakak. Iwan noijki ijkón okichij ika michin. </div>
<div class='p'>
<span class="verse" id="JN21_14">14&#160;</span>Ika yon omochij ya eyi buelta okinmotitij in Jesús imomachtijkawan, satepan de omoyolkuik oksemi de ijkuak omikka. </div>
<div class='s'>Jesús iwan Pedro </div>
<div class='p'>
<span class="verse" id="JN21_15">15&#160;</span>Satepan de otlanke otlakuajkej, in Jesús okitlajtlanij in Simón Pedro: </div>
<div class='p'>―Simón, ikone in Jonás, ¿tinechtlasojtla okachi ke momomachtijkaikniwan? </div>
<div class='p'>Pedro okinankilij: </div>
<div class='p'>―Aján, Señor, tejwatzin kuale tikmati nik sa tekitl nimitzneki. </div>
<div class='p'>Jesús okilwij: </div>
<div class='p'>―Xikintlakualti nochkakonewan. </div>
<div class='p'>
<span class="verse" id="JN21_16">16&#160;</span>Jesús okitlajtlanij oksemi: </div>
<div class='p'>―Simón, ikone in Jonás, ¿tinechtlasojtla? </div>
<div class='p'>Pedro okinankilij: </div>
<div class='p'>―Aján, Señor, tejwatzin kuale tikmati nik nimitzneki. </div>
<div class='p'>Jesús okilwij: </div>
<div class='p'>―Xikinpia nochkawan. </div>
<div class='p'>
<span class="verse" id="JN21_17">17&#160;</span>Ipan eyi buelta oksemi okitlajtlanij: </div>
<div class='p'>―Simón, ikone in Jonás, ¿melawak tinechneki? </div>
<div class='p'>Nijkuak in Jesús okitlajtlanij ya eyi buelta kox melawak kineki, ijkuakón Pedro omoyolkokoj por ijkón okitlajtlanij. Iwan okinankilij: </div>
<div class='p'>―Señor, tejwatzin nochi tikmati. Tejwatzin kuale tikmati nik melawak nimitzneki. </div>
<div class='p'>Jesús okilwij: </div>
<div class='p'>―Xikintlamaka nochkawan. 
<span class="verse" id="JN21_18">18&#160;</span>Ipan melajka nimitzilwia, nijkuak otieka titelpochtle, otimotzotzoltiaya iwan otiaya san kan tej otiknekia. Pero nijkuak titetajtis, timajmasos iwan oksé mitztzotzoltis, iwan mitzwikas kan amo tiknekis tias. </div>
<div class='p'>
<span class="verse" id="JN21_19">19&#160;</span>Jesús ijkón okijtoj para okinmatiltij kenik mikis in Pedro satepan, iwan kenik kiweyikixtis in Dios ika imikilis. Satepan okilwij: </div>
<div class='p'>―Xiwiki nowan. </div>
<div class='s'>Imomachtijkaw in Jesús katlej okitlasojtlaya </div>
<div class='p'>
<span class="verse" id="JN21_20">20&#160;</span>Nijkuak in Pedro omokuepke, okitak in oksé imomachtijkaw katlej Jesús okitlasojtlaya, oyaya inkuitlapan, katlej oyeka itech in tiotlakantlakuale iwan omijkuanijka ik ielpan in Jesús, iwan okitlajtlanijka: “Señor, ¿akin mitztemaktis (mitztemaktilis)?” 
<span class="verse" id="JN21_21">21&#160;</span>Nijkuak in Pedro okitak, okitlajtlanij in Jesús: </div>
<div class='p'>―Señor, ¿iwan yin tlakatl tlan mochiwas? </div>
<div class='p'>
<span class="verse" id="JN21_22">22&#160;</span>Jesús okilwij: </div>
<div class='p'>―Tla Nej niknekis ma mokawa asta ijkuak niwalmokuepas, tej mach motekiw. Tej xiwiki nowan. </div>
<div class='p'>
<span class="verse" id="JN21_23">23&#160;</span>Ijkuakón yon tlajtole oxoyawik (oxitinki) intech in momachtijkej tlaneltokakej, okimatkej nik nekáj momachtij mach mikis. Pero Jesús mach okijtoj nik mach mikis. Sino Yej okijtoj: “Tla Nej niknekis ma mokawa asta ijkuak niwalmokuepas, tej mach motekiw.” </div>
<div class='p'>
<span class="verse" id="JN21_24">24&#160;</span>Nekáj momachtij yen nej. Nej onikitak tlan otlapanok, iwan onikijkuiloj itech yin libro. Iwan namejwan ankimatij nik nochi tlan nikijta yon melawak. </div>
<div class='p'>
<span class="verse" id="JN21_25">25&#160;</span>Jesús okinchij oksekimej tlamantin okachi. Iwan tla nochi moijkuiloani se por se de tlan Jesús okichij, mach akinij ixko yin tlaltikpak in librojtin katlej mijkuiloanij. Ijkón ma yeto.</div><div class="footnote">
<hr />
</div>
</div></body></html>
