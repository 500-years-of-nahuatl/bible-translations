<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="nhi" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>In Yancuic Tlahtolsintilil 2 JUAN 1</title>
</head>
<body dir='ltr'>
<ul class='tnav'>
<li><a href='index.xhtml'>2 JUAN</a></li>
</ul>
<div class='main' id='J20_0'>

<div class='mt2'>Niopa amatlahcuilol tlen oquihcuiloh in teotlatitlantli </div>
<div class='mt'>Juan  </div>
<div class='psalmlabel' id='J21_0'> 1</div>
<div class='s'>Juan quintlahpaloua in tlaniltocanih </div>
<div class='p'>

<span class="verse" id="J21_1">1&#160;</span>Neh tlayacanqui innauac in tlaniltocanih, inmitzontlahcuiluilia touatzin siuatzintli tlapihpintli uan moconeuantzitzin, naquin milauac innamechontlasohtla, uan amo san yen neh, tla yeh noiuqui nochtin naquin yoquixmatqueh in tlen milauac. </div>
<div class='m'>
<span class="verse" id="J21_2">2&#160;</span>Innamechontlasohtla nic itpiah in tlen milauac itich in toyolo uan touan isqui ica in sintitl nochipa. </div>
<div class='m'>
<span class="verse" id="J21_3">3&#160;</span>In toTahtzin Dios uan toTecotzin Jesucristo, iConetzin Dios, manamechonpialican tetlasohitalistli, teicnoitalistli, uan manamechonmactican seuilistli, uan ohcon xonchanchiuacan itich in tlen milauac uan itich in tetlasohtlalis. </div>
<div class='s'>Matninimican itich in tetlasohtlalis </div>
<div class='p'>
<span class="verse" id="J21_4">4&#160;</span>Simi onipac nic onquimahsic siqui moconeuantzitzin ninimih itich in tlen milauac, ohcon quemeh technauatia in tlanauatil tlen otechmactih in toTahtzin Dios. </div>
<div class='m'>
<span class="verse" id="J21_5">5&#160;</span>Uan axan, siuatzintli, inmitzontlatlautia, matmosepantlasohtlacan itnochtin. Nin tlen inmitzonihcuiluilia amo se yancuic tlanauatil, tla yeh sayeh tlen ya momati, in tlen itquixmatih ya nochipa. </div>
<div class='m'>
<span class="verse" id="J21_6">6&#160;</span>Secpias in tetlasohtlalis ictosniqui seninimis quemeh Yehuatzin motlanauatilia. Uan nitlanauatiltzin yeh yen nin: Matninimican itich in tetlasohtlalis, ohcon quemeh ya nancoualcactiueh nochipa. </div>
<div class='s'>Quenih sequixmati nintlamachtilis in tlacahcayauanih </div>
<div class='p'>
<span class="verse" id="J21_7">7&#160;</span>Pues miqueh tlacahcayauanih ninimih itich in tlalticpac, naquin icteixpantiah Jesucristo amo oualmouicatzinoh quemeh se tlacatl. Naquin ohcon icteixpantia yehua tlacahcayauani uan yehua in anticristo. </div>
<div class='m'>
<span class="verse" id="J21_8">8&#160;</span>Ica non namehuantzitzin cuali xonmoyectlachialihtocan, uan ohcon amo mai sannencah namotiquitzin, yehyeh ixconsilican ahsitoc in mouistic tlaxtlauil. </div>
<div class='m'>
<span class="verse" id="J21_9">9&#160;</span>Nochi naquin icniqui icpahpanauis nitlamachtilis Cristo, amo icpia Dios itich niyolo. Naquin motlachicauilihtoc itich nitlamachtilis in Cristo, yeh quemah icpia itich niyolo in toTahtzin Dios uan niConetzin. </div>
<div class='m'>
<span class="verse" id="J21_10">10&#160;</span>Tla acah uitz namonauac uan amo cualica nin itlamachtilis Cristo, amo ixconsilican itich namocalihtic, dion ixconiluican: “¡Xonmoseuihtzino!” </div>
<div class='m'>
<span class="verse" id="J21_11">11&#160;</span>Porque naquin icyecsilia, teuanti itich niamocualichiualis. </div>
<div class='s'>Juan motlaminahnauatia </div>
<div class='p'>
<span class="verse" id="J21_12">12&#160;</span>Inpia mic tlen inniqui innamechoniluis, pero amo inniqui innamechoniluis itich amatl, pues inyoluihtoc nias innamechonitatiu uan inmonohnotzas namouantzin uan ohcon ya yec itpaquisqueh. </div>
<div class='p'>
<span class="verse" id="J21_13">13&#160;</span>Niconeuan mocnitzin, naquin noiuqui tlahpihpinalsiuatzintli, mitzontlahpalouah. [Amén.]</div><div class="footnote">
<hr />
</div>
</div></body></html>
