<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="nhe" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>Itlajtol toteco: Santa Biblia 1 CRÓNICAS 1</title>
</head>
<body dir='ltr'>
<ul class='tnav'>
<li><a href='index.xhtml'>1 CRÓNICAS</a></li>
</ul><ul class='tnav'><li><a href='1CH.xhtml#R11_0'>1</a></li>
<li><a href='1CH.xhtml#R12_0'>2</a></li>
<li><a href='1CH.xhtml#R13_0'>3</a></li>
<li><a href='1CH.xhtml#R14_0'>4</a></li>
<li><a href='1CH.xhtml#R15_0'>5</a></li>
<li><a href='1CH.xhtml#R16_0'>6</a></li>
<li><a href='1CH.xhtml#R17_0'>7</a></li>
<li><a href='1CH.xhtml#R18_0'>8</a></li>
<li><a href='1CH.xhtml#R19_0'>9</a></li>
<li><a href='1CH.xhtml#R110_0'>10</a></li>
</ul><ul class='tnav'>
<li><a href='1CH.xhtml#R111_0'>11</a></li>
<li><a href='1CH.xhtml#R112_0'>12</a></li>
<li><a href='1CH.xhtml#R113_0'>13</a></li>
<li><a href='1CH.xhtml#R114_0'>14</a></li>
<li><a href='1CH.xhtml#R115_0'>15</a></li>
<li><a href='1CH.xhtml#R116_0'>16</a></li>
<li><a href='1CH.xhtml#R117_0'>17</a></li>
<li><a href='1CH.xhtml#R118_0'>18</a></li>
<li><a href='1CH.xhtml#R119_0'>19</a></li>
<li><a href='1CH.xhtml#R120_0'>20</a></li>
</ul><ul class='tnav'>
<li><a href='1CH.xhtml#R121_0'>21</a></li>
<li><a href='1CH.xhtml#R122_0'>22</a></li>
<li><a href='1CH.xhtml#R123_0'>23</a></li>
<li><a href='1CH.xhtml#R124_0'>24</a></li>
<li><a href='1CH.xhtml#R125_0'>25</a></li>
<li><a href='1CH.xhtml#R126_0'>26</a></li>
<li><a href='1CH.xhtml#R127_0'>27</a></li>
<li><a href='1CH.xhtml#R128_0'>28</a></li>
<li><a href='1CH.xhtml#R129_0'>29</a></li>
</ul>

<div class='main' id='R10_0'>

<div class='mt'>1 Crónicas  </div>
<div class='psalmlabel' id='R11_0'> 1</div>
<div class='s'>Quejatza tlacajtiyajque tlacame tlen Adán hasta Noé </div>
<div class='q'>

<span class="verse" id="R11_1">1&#160;</span>Nopa achtohui tlacatl tlen itztoya, itoca eliyaya Adán. </div>
<div class='q'>Huan teipa quipixqui icone tlen itoca Set. </div>
<div class='q'>Huan Set teipa quipixqui icone tlen itoca Enós. </div>
<div class='q'>Huan Enós teipa quipixqui icone tlen itoca Cainán. </div>
<div class='q'>
<span class="verse" id="R11_2">2&#160;</span>Huan Cainán teipa quipixqui icone tlen itoca Mahalaleel. </div>
<div class='q'>Huan Mahalaleel teipa quipixqui icone tlen itoca Jared. </div>
<div class='q'>Huan Jared teipa quipixqui icone tlen itoca Enoc. </div>
<div class='q'>
<span class="verse" id="R11_3">3&#160;</span>Huan Enoc teipa quipixqui icone tlen itoca Matusalén. </div>
<div class='q'>Huan Matusalén teipa quipixqui icone tlen itoca Lamec. </div>
<div class='q'>Huan Lamec teipa quipixqui icone tlen itoca Noé. </div>
<div class='s'>Iconehua Noé </div>
<div class='p'>
<span class="verse" id="R11_4">4&#160;</span>Huan Noé quinpixqui iconehua tlen quintocajtiyayaj: Sem, Cam huan Jafet. </div>
<div class='s'>Iconehua huan iixhuihua Jafet </div>
<div class='q'>
<span class="verse" id="R11_5">5&#160;</span>Huan Jafet quinpixqui iconehua tlen quintocajtiyayaj: Gomer, Magog, Madai, Javán, Tubal, Mesec huan Tiras. </div>
<div class='q'>
<span class="verse" id="R11_6">6&#160;</span>Huan Gomer quinpixqui iconehua tlen quintocajtiyayaj: Askenaz, Rifat huan Togarma. </div>
<div class='q'>
<span class="verse" id="R11_7">7&#160;</span>Huan Javán quinpixqui iconehua tlen quintocajtiyayaj: Elisa, Tarsis, Quitim huan Dodanim. </div>
<div class='s'>Iconehua huan iixhuihua Cam </div>
<div class='q'>
<span class="verse" id="R11_8">8&#160;</span>Huan Cam quinpixqui iconehua tlen quintocajtiyayaj: Cus, Mizraim, Canaán huan Fut. </div>
<div class='q'>
<span class="verse" id="R11_9">9&#160;</span>Huan Cus quinpixqui iconehua tlen quintocajtiyayaj: Seba, Havila, Sabta, Raama huan Sabteca. </div>
<div class='q'>Huan Raama quinpixqui iconehua tlen quintocajtiyayaj Seba huan Dedán. </div>
<div class='q'>
<span class="verse" id="R11_10">10&#160;</span>Nojquiya Cus quipixqui seyoc icone tlen itoca Nimrod. Nochi campa hueli ipan tlaltepactli quiixmatiyayaj Nimrod para se tlacatl ica miyac chicahualistli. </div>
<div class='q'>
<span class="verse" id="R11_11">11&#160;</span>Huan tlen Mizraim hualajque nopa xinachtli tlacame tlen quintocajtiyayaj: ludimeos, anameos, lehabeos, naftureos, 
<span class="verse" id="R11_12">12&#160;</span>patruseos, caftoreos huan caslueos. Huan teipa tlen iniixhuihua nopa caslueos hualajque nopa filisteos. </div>
<div class='q'>
<span class="verse" id="R11_13">13&#160;</span>Huan Canaán quinpixqui iconehua tlen quintocajtiyayaj Sidón huan Het. 
<span class="verse" id="R11_14">14&#160;</span>Huan Canaán nojquiya elqui ininhuejcapantata nopa tlamantli tlacame tlen quintocajtiyayaj: jebuseos, amorreos, gergeseos, 
<span class="verse" id="R11_15">15&#160;</span>heveos, araceos, sineos, 
<span class="verse" id="R11_16">16&#160;</span>arvadeos, zemareos huan nopa hamateos. </div>
<div class='s'>Iconehua huan iixhuihua Sem </div>
<div class='q'>
<span class="verse" id="R11_17">17&#160;</span>Huan Sem quinpixqui iconehua tlen quintocajtiyayaj: Elam, Asur, Arfaxad, Lud, Aram, Uz, Hul, Geter huan Mesec. </div>
<div class='q'>
<span class="verse" id="R11_18">18&#160;</span>Huan Arfaxad quipixqui se icone tlen itoca Sela. Huan Sela quipixqui icone tlen itoca Heber. </div>
<div class='q'>
<span class="verse" id="R11_19">19&#160;</span>Huan Heber quinpixqui ome iconehua. Se itoca eliyaya Peleg huan seyoc Joctán. Quitocajti icone Peleg (Peleg quinequi quiijtos Motlajcoxelojtoc.) pampa ipan nopa tonali quema itztoyaj, moxelo tlaltepactli. </div>
<div class='q'>
<span class="verse" id="R11_20">20&#160;</span>Joctán quinpixqui iconehua tlen quintocajtiyayaj: Almodad, Selef, Hazar Mavet, Jera, 
<span class="verse" id="R11_21">21&#160;</span>Adoram, Uzal, Dicla, 
<span class="verse" id="R11_22">22&#160;</span>Ebal, Abimael, Seba, 
<span class="verse" id="R11_23">23&#160;</span>Ofir, Havila huan Jobab. Nochi ni tlacame eliyayaj iconehua Joctán. </div>
<div class='s'>Iixhuihua Sem </div>
<div class='q'>
<span class="verse" id="R11_24">24&#160;</span>Huan Sem, icone Adán, quipixqui se icone tlen quitocajtiyayaj Arfaxad. </div>
<div class='q'>Huan Arfaxad quipixqui icone tlen quitocajtiyayaj Sela. Huan Sela quipixqui icone tlen quitocajtiyayaj Heber. </div>
<div class='q'>
<span class="verse" id="R11_25">25&#160;</span>Huan Heber quipixqui icone tlen quitocajtiyayaj Peleg. </div>
<div class='q'>Huan Peleg quipixqui icone tlen quitocajtiyayaj Reu. </div>
<div class='q'>Huan Reu quipixqui icone tlen quitocajtiyayaj Serug. </div>
<div class='q'>
<span class="verse" id="R11_26">26&#160;</span>Huan Serug quipixqui icone tlen quitocajtiyayaj Nacor. </div>
<div class='q'>Huan Nacor quipixqui icone tlen quitocajtiyayaj Taré. </div>
<div class='q'>
<span class="verse" id="R11_27">27&#160;</span>Huan Taré quipixqui icone tlen quitocajtiyayaj Abram tlen teipa quitocajtijque Abraham. </div>
<div class='s'>Iconehua Abraham </div>
<div class='q'>
<span class="verse" id="R11_28">28&#160;</span>Huan Abraham quinpixqui iconehua tlen quintocajtiyayaj Isaac huan Ismael. </div>
<div class='s'>Iixhuihua Abraham ipan Ismael </div>
<div class='q'>
<span class="verse" id="R11_29">29&#160;</span>Huan Ismael quinpixqui iconehua tlen quintocajtiyayaj: Nebaiot tlen elqui achtohui ejquetl, huan teipa Cedar, Adbeel, Mibsam, 
<span class="verse" id="R11_30">30&#160;</span>Misma, Duma, Massa, Hadad, Tema, 
<span class="verse" id="R11_31">31&#160;</span>Jetur, Nafis huan Cedema. Ni tlacame eliyayaj iconehua Ismael. </div>
<div class='s'>Iixhuihua Abraham ica Cetura </div>
<div class='q'>
<span class="verse" id="R11_32">32&#160;</span>Huan Abraham teipa quinpixqui más iconehua ica isihua tlatequipanojca, Cetura. Huan quintocajtiyayaj iconehua: Zimram, Jocsán, Medán, Madián, Isbac huan Súa. </div>
<div class='q'>Huan Jocsán quinpixqui iconehua tlen quintocajtiyayaj Seba huan Dedán. </div>
<div class='q'>
<span class="verse" id="R11_33">33&#160;</span>Huan Madián quinpixqui iconehua tlen quintocajtiyayaj: Efa, Efer, Hanoc, Abida huan Elda. Nochi ya ni elque iixhuihua Cetura ihuaya Abraham. </div>
<div class='s'>Iixhuihua Abraham ica Sara </div>
<div class='q'>
<span class="verse" id="R11_34">34&#160;</span>Abraham quipixqui se icone tlen itoca eliyaya Isaac. Huan Isaac quinpixqui ome iconehua tlen inintoca eliyayaj Esaú huan Israel. </div>
<div class='s'>Iconehua huan iixhuihua Esaú </div>
<div class='q'>
<span class="verse" id="R11_35">35&#160;</span>Huan Esaú quinpixqui iconehua tlen inintoca eliyayaj: Elifaz, Reuel, Jeús, Jaalam huan Coré. </div>
<div class='q'>
<span class="verse" id="R11_36">36&#160;</span>Huan Elifaz quinpixqui iconehua tlen inintoca eliyayaj: Temán, Omar, Zefo, Gatam, Cenaz, Timna huan Amalec. </div>
<div class='q'>
<span class="verse" id="R11_37">37&#160;</span>Huan Reuel quinpixqui iconehua tlen inintoca eliyayaj: Nahat, Zera, Sama huan Miza. </div>
<div class='q'>
<span class="verse" id="R11_38">38&#160;</span>Huan Esaú tlen nojquiya itoca Seir iyoca quinpixqui sequinoc iconehua tlen inintoca eliyayaj: Lotán, Sobal, Zibeón, Iná, Disón, Ezer huan Disán. </div>
<div class='q'>
<span class="verse" id="R11_39">39&#160;</span>Huan Lotán icone Esaú quinpixqui iconehua: Hori huan Homan. Huan Lotán quipixqui isihua icni tlen itoca Timna. </div>
<div class='q'>
<span class="verse" id="R11_40">40&#160;</span>Huan Sobal quinpixqui iconehua tlen inintoca eliyayaj: Alván, Manahat, Ebal, Sefo huan Onam. </div>
<div class='q'>Huan Zibeón quinpixqui iconehua tlen inintoca eliyayaj Aja huan Iná. </div>
<div class='q'>
<span class="verse" id="R11_41">41&#160;</span>Huan Iná quipixqui se icone tlen itoca eliyaya Disón. </div>
<div class='q'>Huan Disón quinpixqui iconehua tlen inintoca eliyayaj: Amram, Esbán, Itrán huan Querán. </div>
<div class='q'>
<span class="verse" id="R11_42">42&#160;</span>Huan Ezer quinpixqui iconehua tlen inintoca eliyayaj: Bilhán, Zaaván huan Jaacán. </div>
<div class='q'>Huan Disán quinpixqui iconehua tlen inintoca eliyayaj Uz huan Arán. </div>
<div class='s'>Nopa tlanahuatiani ipan tlali Edom </div>
<div class='q'>
<span class="verse" id="R11_43">43&#160;</span>Nica eltoc inintoca nopa tlanahuatiani tlen tlanahuatijque ipan tlali Edom quema nopa israelitame aya quipixtoyaj inintlanahuatijca. </div>
<div class='q'>Nopa achtohui tlanahuatijquetl elqui Bela, icone Beor. Yajaya tlanahuati ipan altepetl Dinaba. </div>
<div class='q'>
<span class="verse" id="R11_44">44&#160;</span>Quema Bela mijqui, pejqui tlanahuatía Jobab, icone Zera, tlen ehuayaya ipan altepetl Bosra. </div>
<div class='q'>
<span class="verse" id="R11_45">45&#160;</span>Huan quema mijqui Jobab, pejqui tlanahuatía Husam tlen hualayaya tlen inintlal nopa temanita tlacame. </div>
<div class='q'>
<span class="verse" id="R11_46">46&#160;</span>Huan quema mijqui Husam, pejqui tlanahuatía Hadad [1:46 Hadad I de Edom.] tlen elqui icone Bedad. Hadad quintzontlamilti nopa soldados tlen Madián nopona ipan tlali Moab. Hadad mosehui para tlanahuatis ipan altepetl Avit. </div>
<div class='q'>
<span class="verse" id="R11_47">47&#160;</span>Quema Hadad [1:47 Hadad I.] mijqui, pejqui tlanahuatía Samla tlen ehuayaya ipan altepetl Masreca. </div>
<div class='q'>
<span class="verse" id="R11_48">48&#160;</span>Quema Samla mijqui, pejqui tlanahuatía Saúl tlen ehuayaya ipan altepetl Rehobot tlen mocahua nechca nopa atemitl Éufrates. </div>
<div class='q'>
<span class="verse" id="R11_49">49&#160;</span>Huan quema mijqui Saúl, pejqui tlanahuatía Baal Hanán tlen elqui icone Acbor. </div>
<div class='q'>
<span class="verse" id="R11_50">50&#160;</span>Huan quema mijqui Baal Hanán, pejqui tlanahuatía Hadad [1:50 Hadad II.]. Hadad mosehui para tlanahuatis ipan altepetl Pai huan quipixqui isihua tlen itoca Mehetabel tlen elqui iichpoca Matred huan iixhui Mazaab. </div>
<div class='q'>
<span class="verse" id="R11_51">51&#160;</span>Huan quema Hadad [1:51 Hadad II.] mijqui, pejqui tlanahuatijtiyajque ipan tlali Edom nopa tlayacanani tlen inintoca eliyayaj: Timna, Alva, Jetet, 
<span class="verse" id="R11_52">52&#160;</span>Aholibama, Ela, Pinón, 
<span class="verse" id="R11_53">53&#160;</span>Cenaz, Temán, Mibzar, 
<span class="verse" id="R11_54">54&#160;</span>Magdiel huan Iram. Nochi ni tlacame elque tlanahuatiani ipan tlali Edom.  </div>
<div class='psalmlabel' id='R12_0'> 2</div>
<div class='s'>Iconehua Israel </div>
<div class='q'>
<span class="verse" id="R12_1">1&#160;</span>Huejcajquiya Israel quinpixqui iconehua tlen inintoca eliyayaj: Rubén, Simeón, Leví, Judá, Isacar, Zabulón, 
<span class="verse" id="R12_2">2&#160;</span>Dan, José, Benjamín, Neftalí, Gad huan Aser. </div>
<div class='s'>Iixhuihua Judá </div>
<div class='q'>
<span class="verse" id="R12_3">3&#160;</span>Huan Judá mosihuajti ica Betsúa tlen elqui iichpoca Súa tlen tlali Canaán. Huan Judá huan Betsúa quinpixque inintelpocahua tlen inintoca eliyayaj: Er, Onán huan Sela. Pero Er, tlen achtohui ejquetl, quichijqui tlen fiero iixpa Toteco huan yeca TOTECO quimicti. 
<span class="verse" id="R12_4">4&#160;</span>Huan miyac xihuitl teipa Tamar, isihua cahual Er, quiconemacac iyextat, Judá. Huan quintlacatilti cuateme tlen inintoca eliyayaj Fares huan Zera. Huajca para nochi, Judá quinpixqui macuilti iconehua. </div>
<div class='q'>
<span class="verse" id="R12_5">5&#160;</span>Huan Fares quinpixqui iconehua tlen inintoca eliyayaj Hezrón huan Hamul. </div>
<div class='q'>
<span class="verse" id="R12_6">6&#160;</span>Huan Zera quinpixqui macuilti iconehua tlen inintoca eliyayaj: Zimri, Etán, Hemán, Calcol huan Dara. </div>
<div class='q'>
<span class="verse" id="R12_7">7&#160;</span>Zera quipixqui se iixhui itoca Carmi. Huan Carmi quipixqui icone tlen quitocajtiyayaj Acán tlen quichijqui ma huala tlatzacuiltilistli ipan nochi israelitame pampa moaxcati tlamantli tlen Toteco tlanahuatijtoya ma quitlamixolehuaca. </div>
<div class='q'>
<span class="verse" id="R12_8">8&#160;</span>Etán quipixqui icone tlen itoca eliyaya Azarías. </div>
<div class='q'>
<span class="verse" id="R12_9">9&#160;</span>Huan Hezrón quinpixqui iconehua tlen inintoca eliyayaj Jerameel, Ram huan Quelubai. </div>
<div class='s'>Iconehua Ram icone Hezrón </div>
<div class='q'>
<span class="verse" id="R12_10">10&#160;</span>Huan Ram quipixqui icone tlen itoca Aminadab. Huan Aminadab quipixqui icone tlen itoca Naasón tlen elqui inintlayacanca nochi iixhuihua Judá. </div>
<div class='q'>
<span class="verse" id="R12_11">11&#160;</span>Huan Naasón quipixqui se icone tlen itoca Salmón. Huan Salmón quipixqui se icone tlen itoca Booz. </div>
<div class='q'>
<span class="verse" id="R12_12">12&#160;</span>Huan Booz quipixqui icone tlen itoca Obed. Huan Obed quipixqui se icone itoca Isaí. </div>
<div class='s'>Itelpocahua Isaí </div>
<div class='q'>
<span class="verse" id="R12_13">13&#160;</span>Huan Isaí quipixqui iachtohui telpoca tlen itoca eliyaya Eliab. Huan teipa tlacajtiyajque iconehua tlen inintoca Abinadab, Simea, 
<span class="verse" id="R12_14">14&#160;</span>Natanael, Radai, 
<span class="verse" id="R12_15">15&#160;</span>Ozem huan teipa David. 
<span class="verse" id="R12_16">16&#160;</span>Huan tlen san se isihua, Isaí nojquiya quinpixqui ome iichpocahua tlen inintoca eliyayaj Sarvia huan Abigail. Huan nopa ichpocatl, Sarvia, quinpixqui eyi iconehua tlen inintoca eliyayaj: Abisai, Joab huan Asael. 
<span class="verse" id="R12_17">17&#160;</span>Huan Abigail mocuili Jeter tlen elqui se iixhui Ismael huan quipixque se inintelpoca tlen itoca eliyaya Amasa. </div>
<div class='s'>Itelpocahua Caleb icone Hezrón </div>
<div class='q'>
<span class="verse" id="R12_18">18&#160;</span>Huan Caleb quinpixqui ome isihuajhua; se itoca Azuba huan nopa seyoc itoca Jeriot. Huan Caleb ihuaya Azuba quinpixque inintelpocahua tlen inintoca eliyayaj: Jeser, Sobab huan Ardón. 
<span class="verse" id="R12_19">19&#160;</span>Teipa quema Azuba mijqui, Caleb mocuili Efrata para isihua. Huan Efrata quipixqui icone tlen itoca Hur. </div>
<div class='q'>
<span class="verse" id="R12_20">20&#160;</span>Huan Hur quipixqui se icone itoca Uri. </div>
<div class='q'>Huan Uri quipixqui icone tlen itoca Bezaleel. </div>
<div class='q'>
<span class="verse" id="R12_21">21&#160;</span>Quema Hezrón quipiyayaya 60 xihuitl, mocuili iichpoca se tlacatl itoca Maquir, huan quipixqui se icone itoca Segub. Nopa tlacatl Maquir nojquiya quipixqui se icone itoca Galaad. 
<span class="verse" id="R12_22">22&#160;</span>Segub quipixqui se icone itoca Jair tlen quinnahuati 23 altepetini ipan tlali Galaad. 
<span class="verse" id="R12_23">23&#160;</span>Pero Gesur huan Aram moaxcatijque nochi ialtepehua Jair. Huan nojquiya, moaxcatijque nopa altepetl Kenat ihuaya 60 ipilaltepehua tlen quiyahualojtoyaj. Nochi ya ni elque iconehua Maquir tlen itata Galaad. </div>
<div class='q'>
<span class="verse" id="R12_24">24&#160;</span>Quema Hezrón, itata Caleb, ya mijqui ipan altepetl Caleb ipan tlali Efrata, isihua Hezrón tlen quitocajtiyayaj Abías quitlacatilti se oquichpil tlen itoca Asur. Huan quema motlacachijqui Asur quipixqui se icone tlen itoca Tecoa. </div>
<div class='s'>Itelpocahua Jerameel </div>
<div class='q'>
<span class="verse" id="R12_25">25&#160;</span>Jerameel iachtohui cone Hezrón quinpixqui iconehua tlen inintoca eliyayaj: Ram iachtohui ejca, teipa Buna, Orén, Ozem huan Ahías. 
<span class="verse" id="R12_26">26&#160;</span>Nojquiya Jerameel quipixqui seyoc isihua tlen itoca Atara, huan Atara quipixqui icone tlen itoca Onam. </div>
<div class='q'>
<span class="verse" id="R12_27">27&#160;</span>Ram icone Hezrón quinpixqui iconehua tlen inintoca eliyayaj: Maaz, Jamín huan Equer. </div>
<div class='q'>
<span class="verse" id="R12_28">28&#160;</span>Onam, iixhui Hezrón, quinpixqui iconehua tlen inintoca eliyayaj Samai huan Jada. </div>
<div class='q'>Huan Samai quinpixqui iconehua tlen inintoca eliyayaj Nadab huan Abisur. 
<span class="verse" id="R12_29">29&#160;</span>Abisur huan isihua Abihail quinpixque ininconehua tlen inintoca eliyayaj Ahbán huan Molid. </div>
<div class='q'>
<span class="verse" id="R12_30">30&#160;</span>Nadab quinpixqui iconehua tlen inintoca eliyayaj Seled huan Apaim. Seled mijqui, niyon ax quinpixqui iconehua. </div>
<div class='q'>
<span class="verse" id="R12_31">31&#160;</span>Huan Apaim quipixqui se icone tlen itoca Isi. Huan Isi quipixqui icone tlen itoca Sesán. Huan Sesán quipixqui se icone tlen itoca Ahlai. </div>
<div class='q'>
<span class="verse" id="R12_32">32&#160;</span>Jada, iicni Samai, quinpixqui ome iconehua tlen inintoca eliyayaj Jeter huan Jonatán. Huan Jeter mijqui, niyon ax quinpixqui iconehua. </div>
<div class='q'>
<span class="verse" id="R12_33">33&#160;</span>Pero Jonatán, quena, quinpixqui ome iconehua. </div>
<div class='q'>Se itoca Pelet huan nopa seyoc itoca Zaza. </div>
<div class='q'>Ya ni elque iconehua Jerameel. </div>
<div class='q'>
<span class="verse" id="R12_34">34&#160;</span>Sesán ax quinpixqui telpocame, san quinpixqui ichpocame. Nojquiya quipixqui se itelpoca tlatequipanojca tlen itoca Jarha tlen ejqui tlali Egipto. 
<span class="verse" id="R12_35">35&#160;</span>Huan Sesán quimacac se iichpoca para ma eli isihua Jarha huan inijuanti quipixque se inincone tlen itoca Atai. </div>
<div class='q'>
<span class="verse" id="R12_36">36&#160;</span>Huan Atai quipixqui se icone tlen itoca Natán. </div>
<div class='q'>Huan Natán quipixqui se icone tlen itoca Zabad. </div>
<div class='q'>
<span class="verse" id="R12_37">37&#160;</span>Huan Zabad quipixqui icone tlen itoca Eflal. </div>
<div class='q'>Huan Eflal quipixqui icone tlen itoca Obed. </div>
<div class='q'>
<span class="verse" id="R12_38">38&#160;</span>Huan Obed quipixqui se icone tlen itoca Jehú. </div>
<div class='q'>Huan Jehú quipixqui se icone tlen itoca Azarías. </div>
<div class='q'>
<span class="verse" id="R12_39">39&#160;</span>Huan Azarías quipixqui icone tlen itoca Heles. </div>
<div class='q'>Huan Heles quipixqui icone tlen itoca Elasa. </div>
<div class='q'>
<span class="verse" id="R12_40">40&#160;</span>Huan Elasa quipixqui icone tlen itoca Sismai. </div>
<div class='q'>Huan Sismai quipixqui icone tlen itoca Salum. </div>
<div class='q'>
<span class="verse" id="R12_41">41&#160;</span>Huan Salum quipixqui icone tlen itoca Jecamías. </div>
<div class='q'>Huan Jecamías quipixqui icone tlen itoca Elisama. </div>
<div class='s'>Familias ipan iixhuihua Caleb </div>
<div class='q'>
<span class="verse" id="R12_42">42&#160;</span>Caleb, iicni Jerameel, quipixqui icone tlen itoca eliyaya Mesa tlen achtohui ejquetl huan quipixqui seyoc icone tlen itoca eliyaya Maresa tlen teipa ejquetl. Huan Mesa teipa elqui itata Hebrón. </div>
<div class='q'>
<span class="verse" id="R12_43">43&#160;</span>Huan Hebrón quinpixqui iconehua tlen inintoca eliyayaj: Coré, Tapúa, Requem huan Sema. </div>
<div class='q'>
<span class="verse" id="R12_44">44&#160;</span>Sema quipixqui icone tlen itoca Raham. </div>
<div class='q'>Huan Raham quipixqui se icone tlen itoca Jorcoam. Huan Requem quipixqui icone tlen itoca Samai. </div>
<div class='q'>
<span class="verse" id="R12_45">45&#160;</span>Huan Samai quipixqui se icone tlen itoca Maón. </div>
<div class='q'>Huan Maón quipixqui icone tlen itoca Bet Sur. </div>
<div class='q'>
<span class="verse" id="R12_46">46&#160;</span>Huan Efa, isihua tlatequipanojca Caleb, quinpixqui iconehua tlen inintoca eliyayaj Harán, Mosa huan Gazez. Huan Harán quipixqui icone tlen nojquiya itoca Gazez. </div>
<div class='q'>
<span class="verse" id="R12_47">47&#160;</span>Huan Jahdai quinpixqui iconehua tlen inintoca eliyayaj: Regem, Jotam, Gesam, Pelet, Efa huan Saaf. </div>
<div class='q'>
<span class="verse" id="R12_48">48&#160;</span>Huan Caleb quipixqui seyoc isihua tlatequipanojca tlen itoca Maaca, huan yajaya quinpixqui iconehua tlen inintoca eliyayaj Seber, Tirhana, 
<span class="verse" id="R12_49">49&#160;</span>Saaf, tlen elqui itata Madmana, Seva, tlen elqui inintata Macbena huan Gibea. Huan Caleb nojquiya quipixqui se iichpoca tlen itoca Acsa. </div>
<div class='q'>
<span class="verse" id="R12_50">50&#160;</span>Inijuanti elque iixhuihua Caleb. Hur eliyaya iachtohui ejca Caleb ihuaya isihua Efrata. </div>
<div class='q'>Huan Hur quinpixqui iconehua tlen inintoca eliyayaj Sobal, tlen teipa elqui itata Quiriat Jearim; 
<span class="verse" id="R12_51">51&#160;</span>Salma, tlen teipa quinpixqui iconehua tlen inintoca eliyayaj Belén huan Haref tlen teipa quipixqui icone itoca Bet Gader. </div>
<div class='q'>
<span class="verse" id="R12_52">52&#160;</span>Sobal, tlen elqui itata Quiriat Jearim, nojquiya quipixqui icone tlen itoca Haroe. Huan iixhuihua Sobal elque nopa tlacame tlen quintocajtíaj manahetitame. 
<span class="verse" id="R12_53">53&#160;</span>Huan nopa familias tlen hualajque tlen Quiriat Jearim elqui nopa itritame, futitame, sumatitame huan nopa misraitame. Huan tlen ni familias teipa hualajque nopa tlacame zoraitame huan estaolitame. </div>
<div class='q'>
<span class="verse" id="R12_54">54&#160;</span>Salma quipixqui iteipa ixhui tlen itoca eliyaya Belén. Huan tlen Salma hualajque nopa tlacame netofatitame, Atrot Bet Joab, huan ne seyoc tlajco nopa manahetitame huan nopa zoraitame. 
<span class="verse" id="R12_55">55&#160;</span>Huan ipan iixhuihua nojquiya itztoyaj nopa tlajcuilohuani tlen itztoyaj ipan altepetl Jabes, nopa tlacame tirateos, simeateos huan sucateos. Nochi ya ni eliyayaj nopa ceneos tlen hualajque tlen Hamat itata nopa familia tlen itoca Recab.  </div>
<div class='psalmlabel' id='R13_0'> 3</div>
<div class='s'>Iixhuihua David </div>
<div class='q'>
<span class="verse" id="R13_1">1&#160;</span>Itelpocahua Tlanahuatijquetl David tlen tlacatque ipan altepetl Hebrón elqui: </div>
<div class='q'>Iachtohui telpoca, Amnón, tlen quitlacatilti Ahinoam, isihua tlen ehuayaya altepetl Jezreel. </div>
<div class='q'>Iompa telpoca David itoca eliyaya Daniel huan quitlacatilti isihua, Abigail, tlen ehuayaya altepetl Carmel. </div>
<div class='q'>
<span class="verse" id="R13_2">2&#160;</span>Teipa tlacatqui icone David tlen itoca Absalón tlen quitlacatilti isihua, Maaca, tlen eliyaya iichpoca nopa Tlanahuatijquetl Talmai tlen altepetl Gesur. </div>
<div class='q'>Teipa tlacatqui icone David tlen itoca Adonías tlen quitlacatilti isihua, Haguit. </div>
<div class='q'>
<span class="verse" id="R13_3">3&#160;</span>Teipa tlacatqui icone David tlen itoca Sefatías tlen quitlacatilti isihua, Abital. </div>
<div class='q'>Huan teipa tlacatqui icone David tlen itoca eliyaya Itream tlen quitlacatilti isihua, Egla. </div>
<div class='q'>
<span class="verse" id="R13_4">4&#160;</span>Nochi ni chicuaseme iconehua David tlacatque ipan altepetl Hebrón ipan tlali Judá campa David mosehui para tlanahuatis para chicome xihuitl huan tlajco. Teipa quisqui huan yajqui altepetl Jerusalén huan nopona tlanahuati 33 xihuitl ipan tlali Israel. 
<span class="verse" id="R13_5">5&#160;</span>Huan quema itztoya ipan Jerusalén isihua, Bet Súa, tlen eliyaya iichpoca Amiel, quinpixqui nahui iconehua tlen inintoca eliyayaj: Simea, Sobab, Natán huan Salomón. 
<span class="verse" id="R13_6">6&#160;</span>Nojquiya David quinpixqui seyoc chicnahui itelpocahua tlen inintoca eliyayaj: Ibhar, Elisama, Elifelet, 
<span class="verse" id="R13_7">7&#160;</span>Noga, Nefeg, Jafía, 
<span class="verse" id="R13_8">8&#160;</span>Elisama, Eliada huan Elifelet. 
<span class="verse" id="R13_9">9&#160;</span>Huajca nica eltoc inintoca iconehua David huan nojquiya David quipixqui se iichpoca tlen itoca Tamar. Pero nica ax onca inintoca iconehua David tlen quinpixqui ininhuaya isihua tlatequipanojcahua. </div>
<div class='s'>Tlanahuatiani tlen iixhuihua Salomón </div>
<div class='q'>
<span class="verse" id="R13_10">10&#160;</span>Tlanahuatijquetl Salomón quinpixqui ni iixhuihua tlen tlanahuatijtiyajque. Inintoca eliyayaj: Roboam, teipa Abías, teipa Asa, Josafat, 
<span class="verse" id="R13_11">11&#160;</span>Joram, Ocozías, Joás, 
<span class="verse" id="R13_12">12&#160;</span>Amasías, Azarías, Jotam, 
<span class="verse" id="R13_13">13&#160;</span>Acaz, Ezequías, Manasés, 
<span class="verse" id="R13_14">14&#160;</span>Amón huan Josías. </div>
<div class='q'>
<span class="verse" id="R13_15">15&#160;</span>Huan Josías quinpixqui iixhuihua: achtohui Johanán huan teipa Joacim, teipa Sedequías huan teipa Salum. </div>
<div class='q'>
<span class="verse" id="R13_16">16&#160;</span>Joacim teipa quipixqui icone tlen itoca eliyaya Jeconías. </div>
<div class='q'>Huan Jeconías quipixqui icone tlen itoca Sedequías. </div>
<div class='q'>
<span class="verse" id="R13_17">17&#160;</span>Huan Tlanahuatijquetl Jeconías quihuicaque sejcoyoc huan yajaya quipixqui icone tlen itoca eliyaya: Asir, huan quipixqui iixhui Salatiel, 
<span class="verse" id="R13_18">18&#160;</span>huan iteipa ixhuihua Malquiram, Pedaías, Senazar, Jecamías, Hosama huan Nedabías. </div>
<div class='q'>
<span class="verse" id="R13_19">19&#160;</span>Huan Pedaías quinpixqui iconehua tlen inintoca eliyaya Zorobabel huan Simei. </div>
<div class='q'>Huan Zorobabel quinpixqui iconehua tlen inintoca eliyayaj: Mesulam, Hananías huan se ichpocatl itoca Selomit. </div>
<div class='q'>
<span class="verse" id="R13_20">20&#160;</span>Huan Mesulam quinpixqui macuilti iconehua tlen inintoca eliyayaj Hasuba, Ohel, Berequías, Hasadías huan Jusab Hesed. </div>
<div class='q'>
<span class="verse" id="R13_21">21&#160;</span>Hananías quinpixqui iconehua tlen inintoca eliyayaj Pelatías huan Jesaías. </div>
<div class='q'>Huan Jesaías quipixqui icone tlen itoca Refaías. </div>
<div class='q'>Huan Refaías quipixqui icone tlen itoca Arnán. </div>
<div class='q'>Huan Arnán quipixqui icone tlen itoca Adbías. </div>
<div class='q'>Huan Adbías quipixqui se icone tlen itoca Secanías. </div>
<div class='q'>
<span class="verse" id="R13_22">22&#160;</span>Huan Secanías quipixqui icone tlen itoca Semaías. </div>
<div class='q'>Huan Semaías quinpixqui chicuaseme iconehua huan inintoca eliyayaj: Hatús, Igal, Barías, Nearías huan Safat. </div>
<div class='q'>
<span class="verse" id="R13_23">23&#160;</span>Nearías quinpixqui eyi iconehua huan inintoca eliyayaj: Elioenai, Ezequías huan Azricam. </div>
<div class='q'>
<span class="verse" id="R13_24">24&#160;</span>Huan Elioenai quinpixqui iconehua tlen inintoca eliyayaj Hodavías, Eliasib, Pelaías, Acub, Johanán, Delaías huan Anani.  </div>
<div class='psalmlabel' id='R14_0'> 4</div>
<div class='s'>Iixhuihua Judá ipampa Caleb, icone Hur </div>
<div class='q'>
<span class="verse" id="R14_1">1&#160;</span>Huan Judá quipixqui icone tlen itoca Fares, huan quipixqui iixhui Hezrón, huan iteipa ixhuihua Carmi, Hur huan Sobal. </div>
<div class='q'>
<span class="verse" id="R14_2">2&#160;</span>Huan Sobal quipixqui icone tlen itoca Reaía. </div>
<div class='q'>Huan Reaía quipixqui icone tlen itoca Jahat tlen teipa elqui itata Ahumai huan Lahad. Nochi ni tlacame mochijque nopa tlacame tlen quintocajtijque zoraitame. </div>
<div class='q'>
<span class="verse" id="R14_3">3&#160;</span>Huan ya ni iconehua Hur tlen elqui itata Etam, Jezreel, Isma, Ibdas huan se ininsihua icni tlen itoca Haze Lelponi. 
<span class="verse" id="R14_4">4&#160;</span>Huan Hur nojquiya elqui itata Penuel tlen teipa elqui itata Gedor, huan Ezer tlen teipa elqui itata Husa. Nochi ya ni elque iteipa ixhuihua Hur, iachtohui cone Efrata tlen ica pejqui nopa altepetl Belén. </div>
<div class='s'>Itelpocahua Asur </div>
<div class='q'>
<span class="verse" id="R14_5">5&#160;</span>Asur tlen elqui itata Tecoa quinpixqui ome isihuajhua. Se tlen itoca Hela huan nopa seyoc tlen itoca Naara. 
<span class="verse" id="R14_6">6&#160;</span>Huan isihua Naara quintlacatilti iconehua tlen inintoca eliyayaj: Ahuzam, Hefer, Temeni huan Ahastari. Ni tlacame hualajque tlen nopa sihuatl Naara. </div>
<div class='q'>
<span class="verse" id="R14_7">7&#160;</span>Huan isihua tlen itoca Hela quitlacatilti Zeret, Jezoar huan Etnán, </div>
<div class='q'>
<span class="verse" id="R14_8">8&#160;</span>huan Cos tlen elqui itata Anub huan Zobeba. Nojquiya Cos elqui ininhuejcapantata nopa familias tlen hualajque teipa ipan Aharhel, icone Harum. </div>
<div class='p'>
<span class="verse" id="R14_9">9&#160;</span>Jabes elqui achi más tlalnamiqui tlen nochi sequinoc iicnihua. Huan inana quitocajti Jabes (Jabes quiijtosnequi “Tlacuajcualocayotl”), pampa quiijto: “Nijtlacatilti ica miyac tlacuajcualocayotl”. 
<span class="verse" id="R14_10">10&#160;</span>Huan Jabes momaijto ica Toteco Dios tlen toTeco tiisraelitame huan quiilhui: “Nimitztlajtlanía xinechtiochihua miyac huan xijhueyili notlal. Xinechpalehui ipan nochi tlen nijchihua. Xinechmanahui tlen nochi tlamantli tlen ax cuali para ax tleno nechcocos.” Queja nopa momaijto Jabes, huan Toteco quicajqui huan quimacac tlen quitlajtlani. </div>
<div class='q'>
<span class="verse" id="R14_11">11&#160;</span>Quelub tlen elqui iicni Súa, elqui itata Mehir. Huan Mehir teipa quipixqui icone tlen itoca Estón. 
<span class="verse" id="R14_12">12&#160;</span>Huan Estón teipa elqui itata Bet Rafa, Paseah huan Tehina. Huan Tehina teipa quipehualti nopa altepetl tlen itoca Nahas. Nochi ya ni elque nopa tlacame tlen Reca. </div>
<div class='q'>
<span class="verse" id="R14_13">13&#160;</span>Cenaz quinpixqui iconehua tlen inintoca eliyayaj Otoniel huan Seraías. </div>
<div class='q'>Huan Otoniel quinpixqui iconehua tlen inintoca eliyayaj Hatat huan Meonotai. 
<span class="verse" id="R14_14">14&#160;</span>Huan Meonotai quipixqui se icone tlen itoca Ofra. </div>
<div class='q'>Huan Seraías quipixqui se icone tlen itoca Joab, tlen elqui ininhuejcapantata nopa tlacame tlen teipa itztoyaj ipan nopa tlamayamitl tlen itoca Carisim. Carisim quinequi quiijtos Tlasencahuani. Quena, queja nopa quitocajtiyayaj pampa nopona itztoyaj tlacame tlen quimatiyayaj quichihuase nochi tlamantli tlen yejyectzitzi. </div>
<div class='q'>
<span class="verse" id="R14_15">15&#160;</span>Huan Caleb tlen elqui icone Jefone quinpixqui iconehua tlen inintoca eliyayaj Iru, Ela huan Naam. Huan Ela elqui itata Cenaz. </div>
<div class='q'>
<span class="verse" id="R14_16">16&#160;</span>Jehalelel quinpixqui iconehua tlen inintoca eliyayaj: Zif, Zifa, Tirías huan Asareel. </div>
<div class='q'>
<span class="verse" id="R14_17">17&#160;</span>Esdras quinpixqui iconehua tlen inintoca eliyayaj: Jeter, Mered, Efer huan Jalón. Huan Mered mocuili Bitia, iichpoca Faraón tlen tlanahuati ipan tlali Egipto. Huan ininconehua elque María, Samai huan Isba. Huan Isba quipixqui se icone tlen itoca Estemoa. 
<span class="verse" id="R14_18">18&#160;</span>Nojquiya Mered quipiyayaya seyoc isihua tlen hualayaya ipan nopa hueyi familia Judá. Nopa sihuatl itoca eliyaya Jehudaía. Huan Jehudaía quintlacatilti Jered, Heber huan Jecutiel. Huan teipa Jered quipixqui icone itoca Gedor. Huan teipa Heber quipixqui icone itoca Soco huan Jecutiel quipixqui icone tlen quitocajti Zanoa. </div>
<div class='q'>
<span class="verse" id="R14_19">19&#160;</span>Hodías quipixqui isihua tlen elqui isihua icni Naham. Huan yaja quintlacatilti ome iconehua. Se itoca Keila tlen mochijqui se garmita tlacatl. Huan nopa seyoc icone itoca eliyaya Estemoa huan yaja mochijqui se maacateo tlacatl. </div>
<div class='q'>
<span class="verse" id="R14_20">20&#160;</span>Simón quinpixqui iconehua tlen inintoca eliyayaj: Amnón, Rina, Ben Hanán huan Tilón. </div>
<div class='q'>Huan Isi quinpixqui iconehua tlen inintoca eliyayaj Zohet huan Ben Zohet. </div>
<div class='s'>Iixhuihua Sela, icone Judá </div>
<div class='q'>
<span class="verse" id="R14_21">21&#160;</span>Sela, icone Judá, quinpixqui iconehua tlen inintoca eliyaya Er huan Laada. Huan tlen Sela hualajque nopa familias tlen tequitiyayaj ica lino yoyomitl ipan tlali Bet Asbea. </div>
<div class='q'>Huan Er quipixqui icone tlen itoca Leca. </div>
<div class='q'>Huan Laada quipixqui icone tlen itoca Maresa. 
<span class="verse" id="R14_22">22&#160;</span>Huan Sela quipixqui iteipa ixhui, Joacim. Huan iteipa ixhuihua Sela itztoyaj ipan altepetl Cozeba. Huan Sela nojquiya quinpixqui iconehua, Joás huan Saraf. </div>
<div class='q'>Huan Saraf mosihuajti ica se sihuatl tlen tlali Moab huan mochijqui se tequihuejquetl ipan nopa tlali. Teipa mocuepque ipan altepetl Lehem [4:22 O Belén.]. Quicuique inintoca nochi tlen nica ijcuilijtoc tlen miyac amatlajcuiloli tlen quiijcuilojque tlahuel huejcajquiya. </div>
<div class='q'>
<span class="verse" id="R14_23">23&#160;</span>Nochi ni tlacame quiixmatiyayaj quichihuase miyac tlamantli ica soquitl. Itztoyaj ipan nopa altepetini Netaín huan Guederá. Nojquiya, quiixmatiyayaj quejatza quitocase xochitl huan quiyectlalise xochi mili. Huan nochi inijuanti quitequipanojque nopa tlanahuatijquetl. </div>
<div class='s'>Iixhuihua huan ialtepehua Simeón </div>
<div class='q'>
<span class="verse" id="R14_24">24&#160;</span>Simeón quinpixqui iconehua tlen inintoca eliyayaj: Nemuel, Jamín, Jarib, Zera huan Saúl. </div>
<div class='q'>
<span class="verse" id="R14_25">25&#160;</span>Huan Saúl quipixqui se icone tlen itoca Salum. </div>
<div class='q'>Huan Salum teipa quipixqui se icone tlen itoca Mibsam. </div>
<div class='q'>Huan Mibsam quipixqui icone tlen itoca Misma. </div>
<div class='q'>
<span class="verse" id="R14_26">26&#160;</span>Misma quipixqui icone tlen quitocajtiyayaj Hamuel. </div>
<div class='q'>Huan Hamuel quipixqui icone tlen itoca Zacur. </div>
<div class='q'>Zacur quipixqui se icone tlen itoca Simei. 
<span class="verse" id="R14_27">27&#160;</span>Simei quinpixqui 16 iconehua huan 6 iichpocahua. Pero nopa telpocame ax quinpixque miyac ininconehua huan yeca ininfamilias ax momiyaquilijque queja iteipa ixhuihua Judá. 
<span class="verse" id="R14_28">28&#160;</span>Huan Simei quinpixqui iixhuihua tlen itztoyaj ipan nopa altepetini tlen inintoca eliyayaj: Beer Seba, Molada, Hazar Sual, 
<span class="verse" id="R14_29">29&#160;</span>Bilha, Ezem, Tolad, 
<span class="verse" id="R14_30">30&#160;</span>Betuel, Horma, Siclag, 
<span class="verse" id="R14_31">31&#160;</span>Bet Marcabot, Hazar Susim, Bet Birai huan Saaraim. Quena, nochi ni altepetini eltoya iniaxca iixhuihua Simeón hasta quema David pejqui tlanahuatía. 
<span class="verse" id="R14_32">32&#160;</span>Huan nojquiya itztoyaj ipan seyoc macuili altepetini tlen inintoca: Etam, Aín, Rimón, Toquén huan Asán. 
<span class="verse" id="R14_33">33&#160;</span>Huan nojquiya itztoyaj ipan pilaltepetzitzi tlen quiyahualojtoyaj huejca hasta altepetl Baal. Quena, ni iixhuihua Simeón itztoyaj ipan ni altepetini huan mocajqui ijcuilijtoc inintoca ipan amatl huan quejatza tlacajtihualajque iniixhuihua. </div>
<div class='q'>
<span class="verse" id="R14_34">34&#160;</span>Sequinoc iteipa ixhuihua Simeón eliyayaj Mesobab, Jamlec, Josías tlen elqui icone Amasías, 
<span class="verse" id="R14_35">35&#160;</span>huan Joel. Nojquiya Simeón quipixqui se iixhui, Jehú, tlen elqui icone Josibías, tlen elqui icone Seraías, tlen elqui icone Asiel; 
<span class="verse" id="R14_36">36&#160;</span>huan quinpixqui iixhuihua tlen inintoca eliyayaj Elioenai, Jaacoba, Jesohaía, Asaías, Adiel, Jesimiel, Benaía, 
<span class="verse" id="R14_37">37&#160;</span>huan Ziza tlen elqui icone Sifi, tlen elqui icone Alón, tlen elqui icone Jedaías, tlen elqui icone Simri, tlen elqui icone Semaías. </div>
<div class='p'>
<span class="verse" id="R14_38">38&#160;</span>Tlen nica ijcuilijtoc inintoca itztoyaj tlayacanani ipan ininfamilias. Huan pampa ininfamilias monelmiyaquilijque, 
<span class="verse" id="R14_39">39&#160;</span>inijuanti quisque huan yajque hasta Gedor ipan sejcoyoc nopa tlamayamitl para campa quisa tonati. Yajque para quitemose sacatl para inintlapiyalhua. 
<span class="verse" id="R14_40">40&#160;</span>Huan quipantijque miyac sacatl tlen cuali. Huan oncayaya miyac paquilistli huan tlasehuilistli ipan nopa tlali pampa achtohuiya iixhuihua Cam itztoyaj nopona. </div>
<div class='p'>
<span class="verse" id="R14_41">41&#160;</span>Huan ni tlayacanani ipan iixhuihua Simeón tlen quipiyaj inintoca ijcuilijtoc nica, calajque ipan nopa tlamayamitl ipan nopa tonali quema Tlanahuatijquetl Ezequías tlanahuatiyaya ipan tlali Judá. Huan mocuilijque nopa tlali huan quixolejque nochi ininyoyoncalhua huan ininmilhua tlen eliyaya iniaxcahua iixhuihua Cam. Quintzontlamiltijque nopa tlacame nopona huan moaxcatijque nopa tlali huan nopona mocajque para itztose pampa quipixqui yejyectzi sacatl para inintlapiyalhua. </div>
<div class='p'>
<span class="verse" id="R14_42">42&#160;</span>Huan seyoc 500 tlen ni tlacame tlen eliyayaj iixhuihua Simeón tlen calajque ipan nopa tlali teipa yajque ipan nopa tepetl tlen itoca Seir. Huan tlayacanani ipan nopa tlacame tlen yajque nopona itztoyaj: Pelatías, Nearías, Refaías huan Uziel. Nochi ya ni eliyayaj iconehua Isi. 
<span class="verse" id="R14_43">43&#160;</span>Huan inijuanti quintzontlamiltijque nochi nopa amalecita tlacame tlen noja mocajtoyaj yoltoque. Queja nopa iixhuihua Simeón moaxcatijque nopa altepetl huan nopona itztoque hasta ama.  </div>
<div class='psalmlabel' id='R15_0'> 5</div>
<div class='s'>Iixhuihua Rubén iachtohui ejca Israel </div>
<div class='p'>
<span class="verse" id="R15_1">1&#160;</span>Rubén eliyaya iachtohui cone Israel, pero quipolo nopa tlanahuatili tlen quipixqui huan quipolo nopa tlamantli tlen quiselijtosquía queja achtohui ejquetl pampa motejqui ihuaya isihua tlatequipanojca itata. Yeca nochi tlamantli tlen yajaya quiselijtosquía, quiselijque iconehua José tlen eliyaya seyoc icone Israel. Huajca Rubén ayoc quiitayayaj para achtohui ejquetl. 
<span class="verse" id="R15_2">2&#160;</span>Judá tlen quitoquili Rubén quema tlacatqui, quipixqui más chicahualistli que iicnihua huan ipan iixhuihua ya hualajqui se Tlanahuatijquetl, pero ax quiseli nopa tlanahuatili tlen achtohui ejquetl. Elqui José tlen mocajqui ica nopa tlanahuatili queja achtohui ejquetl. 
<span class="verse" id="R15_3">3&#160;</span>Rubén quinpixqui iconehua tlen inintoca eliyayaj: Hanoc, Falú, Hezrón huan Carmi. </div>
<div class='q'>
<span class="verse" id="R15_4">4&#160;</span>Huan Joel, se iixhui Rubén, quipixqui icone tlen itoca Semaías. </div>
<div class='q'>Huan Semaías quipixqui icone tlen itoca Gog. </div>
<div class='q'>Huan Gog quipixqui se icone tlen itoca Simei. 
<span class="verse" id="R15_5">5&#160;</span>Simei quipixqui icone tlen itoca Micaía. </div>
<div class='q'>Huan Micaía quipixqui icone tlen itoca Reaía. </div>
<div class='q'>Huan Reaía quipixqui se icone tlen itoca Baal. 
<span class="verse" id="R15_6">6&#160;</span>Baal quipixqui icone tlen itoca Beera. Beera elqui tlayacanquetl ipan iixhuihua Rubén quema huetzqui imaco nopa tlanahuatijquetl tlen tlali Asiria tlen itoca Tiglat Pileser huan quihuicaque ilpitoc para tlatequipanoti. </div>
<div class='q'>
<span class="verse" id="R15_7">7&#160;</span>Huan iicnihua Beera mochijque huejhueyi familias. Huan nica eltoc inintoca nopa tlayacanani ipan sesen familia: Jeiel, Zacarías, 
<span class="verse" id="R15_8">8&#160;</span>Bela elqui icone Azaz, tlen elqui icone Sema, tlen elqui icone Joel. Iixhuihua Rubén tlen nica ijcuilijtoc inintoca, itztoyaj ipan nopa tlali tlen yajqui tlen Aroer hasta tepetl Nebo huan hasta Baal Meón. 
<span class="verse" id="R15_9">9&#160;</span>Huan momiyaquilijque miyac ihuacaxhua Joel ipan tlali Galaad, huan yeca yajqui más ica campa quisa tonati para quintlamacas. Teipa yajqui hasta nechca nopa huactoc tlali huan hasta campa nopa atemitl Éufrates. 
<span class="verse" id="R15_10">10&#160;</span>Huan ipan nopa tonali quema Tlanahuatijquetl Saúl tlanahuatiyaya, iteipa ixhuihua Rubén yajque huan quintehuijque iteipa ixhuihua Hagar huan quintlanque. Teipa mocajque para itztose ipan ininyoyoncalhua nopona campa quisa tonati ipan tlali Galaad. </div>
<div class='s'>Iixhuihua Gad </div>
<div class='q'>
<span class="verse" id="R15_11">11&#160;</span>Huan iixhuihua Gad itztoyaj ipan tlali Basán hasta altepetl Salca tlen mocahua iniixmelac iixhuihua Rubén. 
<span class="verse" id="R15_12">12&#160;</span>Huan Joel elqui nopa achtohui tlayacanquetl ipan tlali Basán, huan nopa ompa tlayacanquetl elqui Safán, teipa Jaanai huan teipa Safat. 
<span class="verse" id="R15_13">13&#160;</span>Huan nopa tlacame quinpixque ininteixmatcahua tlen inintoca eliyayaj: Micael, Mesulam, Seba, Jorai, Jacán, Zía huan Heber. Para nochi eliyayaj chicome. </div>
<div class='q'>
<span class="verse" id="R15_14">14&#160;</span>Nochi ni chicome tlacame elque iteipa ixhuihua Abihail tlen elqui icone Huri, tlen elqui icone Joroa, tlen elqui icone Galaad, tlen elqui icone Micael, tlen elqui icone Jesisai, tlen elqui icone Jahdo, tlen elqui icone Buz. 
<span class="verse" id="R15_15">15&#160;</span>Huan Ahí, icone Abdiel huan iixhui Guni, elqui nopa tlayacanquetl ipan ininfamilias. 
<span class="verse" id="R15_16">16&#160;</span>Huan nochi ni tlen eliyayaj iteipa ixhuihua Gad itztoyaj ipan Galaad ipan tlali Basán huan ininpilaltepehua. Nojquiya itztoyaj campa hueli ipan potreros ipan tlali Sarón. 
<span class="verse" id="R15_17">17&#160;</span>Nochi inijuanti quiijcuilojque inintoca ipan nopa amatl ipan nopa tonali quema Jotam tlanahuatiyaya ipan tlali Judá ica tlani huan quema Jeroboam tlanahuatiyaya ipan tlali Israel ica norte. </div>
<div class='s'>Nopa ome huan tlajco huejhueyi familias </div>
<div class='p'>
<span class="verse" id="R15_18">18&#160;</span>Itelpocahua Rubén huan Gad huan nopa tlajco familia tlen Manasés eliyayaj tlacame tlen tlahuel motemacayayaj. Quinpixque 44 mil 760 soldados tlen quihualicayayaj yolixtzajcayotl, machetes, huan cuahuitoli tlen huejhueyi. Inijuanti tlahuel quiixmatiyayaj quejatza tlatehuise. 
<span class="verse" id="R15_19">19&#160;</span>Ni tlacame quintehuijque iteipa ixhuihua Hagar ininhuaya nopa jeturitame, afisitame huan nopa nodabitame. 
<span class="verse" id="R15_20">20&#160;</span>Huan iixhuihua Rubén, Gad huan Manasés quitzajtzilijque Toteco Dios para ma quinmaca chicahualistli ipan nopa tlatehuijcayotl, huan yajaya, quena, quinmacac pampa motemachiyayaj ipan ya. Huan yeca quintzontlamiltijque nochi iteipa ixhuihua Hagar nepa ihuaya nochi tlen quinpalehuiyayaj. 
<span class="verse" id="R15_21">21&#160;</span>Huan quema ya quintlantoyaj quihuicaque tlen eliyaya iniaxca huan elqui: 50 mil camellos, 200 mil borregojme, 2 mil burrojme huan 100 mil tlacame. 
<span class="verse" id="R15_22">22&#160;</span>Huan mijque miyac iteipa ixhuihua Hagar pampa Toteco Dios quintehuiyaya. Huan queja nopa iixhuihua Rubén mocajque ipan inintlal iteipa ixhuihua Hagar huan nopona itztoyaj hasta ipan nopa tonali quema quinquixtijque huan quinhuicaque ipan sejcoyoc. </div>
<div class='s'>Tlajco tlen nopa hueyi familia Manasés </div>
<div class='p'>
<span class="verse" id="R15_23">23&#160;</span>Nopa tlajco familia tlen Manasés tlahuel momiyaquili. Huan itztoyaj tlen altepetl Basán huan hasta Baal Hermón, huan Senir huan hasta nopa tepetl Hermón. </div>
<div class='p'>
<span class="verse" id="R15_24">24&#160;</span>Huan nopa tlayacanani ipan ininfamilias tlen iniixhuihua Manasés eliyayaj: Efer, Isi, Eliel, Azriel, Jeremías, Hodavías huan Jahdiel. Sesen tlen ni tlacame nelía motemacayayaj huan quipiyayayaj miyac chicahualistli para tlatehuise huan nochi quinixmatiyayaj. Huan eliyayaj tlayacanani ipan ininfamilias. 
<span class="verse" id="R15_25">25&#160;</span>Pero inijuanti mosisinijque ica Toteco Dios tlen elqui ininTeco ininhuejcapantatahua huan quiixpanoque nopa tlajtoli tlen quisencajqui ininhuaya. Quinhueyichijque teteyome huan tlaixcopincayome tlen quinhueyichihuayayaj nopa tlacame tlen Toteco Dios quinquixtijtoya iniixpa ininhuejcapantatahua. 
<span class="verse" id="R15_26">26&#160;</span>Yeca Toteco Dios quicahuili Tlanahuatijquetl Pul tlen tlali Asiria tlen nojquiya quitocajtiyayaj Tiglat Pileser, para ma moaxcati nopa tlali huan ma quinquixti iconehua Rubén, Gad huan nopa tlajco familia tlen Manasés. Huan Pul quinhuicac ipan tlaltini tlen inintoca eliyayaj Halah, Habor huan Hara huan hasta nopa atemitl Gozán huan nopona itztoque hasta ama.  </div>
<div class='psalmlabel' id='R16_0'> 6</div>
<div class='s'>Iixhuihua Leví tlen mochijque totajtzitzi </div>
<div class='p'>
<span class="verse" id="R16_1">1&#160;</span>Leví quinpixqui iconehua tlen inintoca eliyayaj: Gersón, Coat huan Merari. </div>
<div class='q'>
<span class="verse" id="R16_2">2&#160;</span>Coat teipa quinpixqui iconehua tlen inintoca eliyayaj: Amram, Izhar, Hebrón huan Uziel. </div>
<div class='q'>
<span class="verse" id="R16_3">3&#160;</span>Amram teipa quinpixqui iconehua tlen inintoca eliyayaj: Aarón, Moisés huan María. </div>
<div class='q'>Huan Aarón teipa quinpixqui iconehua tlen inintoca eliyayaj: Nadab, Abiú, Eleazar huan Itamar. </div>
<div class='q'>
<span class="verse" id="R16_4">4&#160;</span>Eleazar quipixqui icone tlen itoca Finees. </div>
<div class='q'>Huan Finees quipixqui icone tlen itoca Abisúa. </div>
<div class='q'>
<span class="verse" id="R16_5">5&#160;</span>Huan Abisúa quipixqui icone tlen itoca Buqui. </div>
<div class='q'>Huan Buqui quipixqui icone tlen itoca Uzi. </div>
<div class='q'>
<span class="verse" id="R16_6">6&#160;</span>Huan Uzi quipixqui icone tlen itoca Zeraías. </div>
<div class='q'>Huan Zeraías quipixqui icone tlen itoca Meraiot. </div>
<div class='q'>
<span class="verse" id="R16_7">7&#160;</span>Huan Meraiot quipixqui icone tlen itoca Amarías. </div>
<div class='q'>Huan Amarías quipixqui icone tlen itoca Ahitob. </div>
<div class='q'>
<span class="verse" id="R16_8">8&#160;</span>Huan Ahitob quipixqui icone tlen itoca Sadoc. </div>
<div class='q'>Huan Sadoc quipixqui icone tlen itoca Ahimaas. </div>
<div class='q'>
<span class="verse" id="R16_9">9&#160;</span>Ahimaas quipixqui icone tlen itoca Azarías. </div>
<div class='q'>Huan Azarías quipixqui icone tlen itoca Johanán. </div>
<div class='q'>
<span class="verse" id="R16_10">10&#160;</span>Huan Johanán quipixqui icone tlen itoca Azarías. </div>
<div class='q'>Huan Azarías elqui se totajtzi ipan nopa hueyi tiopamitl tlen Salomón quichijqui ipan altepetl Jerusalén. </div>
<div class='q'>
<span class="verse" id="R16_11">11&#160;</span>Azarías quipixqui icone tlen itoca Amarías. </div>
<div class='q'>Huan Amarías quipixqui icone tlen itoca Ahitob. </div>
<div class='q'>
<span class="verse" id="R16_12">12&#160;</span>Huan Ahitob quipixqui icone tlen itoca Sadoc. </div>
<div class='q'>Huan Sadoc quipixqui icone tlen itoca Salum. </div>
<div class='q'>
<span class="verse" id="R16_13">13&#160;</span>Huan Salum quipixqui icone tlen itoca Hilcías. </div>
<div class='q'>Huan Hilcías quipixqui icone tlen itoca Azarías. </div>
<div class='q'>
<span class="verse" id="R16_14">14&#160;</span>Huan Azarías quipixqui icone tlen itoca Seraías. </div>
<div class='q'>Huan Seraías quipixqui icone tlen itoca Josadoc. </div>
<div class='q'>
<span class="verse" id="R16_15">15&#160;</span>Huan Nabucodonosor quihuicac Josadoc quema Toteco quitequihui ya para quinquixtis israelitame tlen tlali Judá huan altepetl Jerusalén para quinhuicase tlatequipanotij. </div>
<div class='s'>Sequinoc iixhuihua Leví tlen ax totajtzitzi </div>
<div class='q'>
<span class="verse" id="R16_16">16&#160;</span>Leví quinpixqui iconehua tlen inintoca eliyayaj: Gersón, Coat huan Merari. </div>
<div class='q'>
<span class="verse" id="R16_17">17&#160;</span>Gersón teipa quinpixqui iconehua tlen inintoca eliyayaj Libni huan Simei. </div>
<div class='q'>
<span class="verse" id="R16_18">18&#160;</span>Coat teipa quinpixqui iconehua tlen inintoca eliyayaj: Amram, Izhar, Hebrón huan Uziel. </div>
<div class='q'>
<span class="verse" id="R16_19">19&#160;</span>Merari teipa quinpixqui iconehua tlen inintoca eliyayaj Mahli huan Musi. </div>
<div class='q'>Ya ni elque iteipa ixhuihua Leví tlen huejcajquiya itztoya. </div>
<div class='q'>
<span class="verse" id="R16_20">20&#160;</span>Huan nica eltoc inintoca iteipa ixhuihua Gersón tlen mochijque familias. Inijuanti inintoca eliyayaj: Libni tlen elqui itata Jahat, tlen elqui itata Zima, 
<span class="verse" id="R16_21">21&#160;</span>tlen elqui itata Joa, tlen elqui itata Iddo, tlen elqui itata Zera, tlen elqui itata Jeatrai. </div>
<div class='q'>
<span class="verse" id="R16_22">22&#160;</span>Huan iteipa ixhuihua Coat tlen mochijque familias inintoca eliyayaj: Aminadab tlen teipa elqui itata Coré, tlen teipa elqui itata Asir, 
<span class="verse" id="R16_23">23&#160;</span>tlen teipa elqui itata Elcana, tlen teipa elqui itata Ebiasaf, tlen teipa elqui itata Asir, 
<span class="verse" id="R16_24">24&#160;</span>tlen teipa elqui itata Tahat, tlen teipa elqui itata Uriel, tlen teipa elqui itata Uzías tlen teipa elqui itata Saúl. </div>
<div class='q'>
<span class="verse" id="R16_25">25&#160;</span>Elcana quinpixqui iconehua tlen inintoca eliyayaj Amasai huan Ahimot, 
<span class="verse" id="R16_26">26&#160;</span>Elcana, Zofai, Nahat, 
<span class="verse" id="R16_27">27&#160;</span>Eliab, Jeroham huan Elcana. </div>
<div class='q'>
<span class="verse" id="R16_28">28&#160;</span>Huan Samuel quinpixqui iconehua tlen inintoca Vasni tlen achtohui ejquetl huan Abías tlen teipa tlacatqui. </div>
<div class='q'>
<span class="verse" id="R16_29">29&#160;</span>Merari quinpixqui iconehua tlen inintoca eliyayaj: Mahli, Libni, Simei, Uza, 
<span class="verse" id="R16_30">30&#160;</span>Simea, Haguía huan Asaías. </div>
<div class='s'>Levitame tlen huicani ipan tiopamitl </div>
<div class='p'>
<span class="verse" id="R16_31">31&#160;</span>Nica eltoc inintoca nopa huicani tlen Tlanahuatijquetl David quintlapejpeni para huicase huan para tlayacanase para quihueyichihuase Toteco. 
<span class="verse" id="R16_32">32&#160;</span>Inijuanti tequitique ipan nopa yoyon tiopamitl quema ya quitlalijtoya nopa caxa nopona hasta quema Salomón quichijchijqui nopa tiopamitl ipan altepetl Jerusalén. Teipa nopa huicani pejque tequipanohuaj nopona. </div>
<div class='q'>
<span class="verse" id="R16_33">33&#160;</span>Ni tlacame huan ininconehua huicaque huan nochi itztoyaj iteipa ixhuihua Coat tlen huejcajquiya: Hemán tlayacanqui huan nojquiya huicaque Joel, tlen elqui icone Samuel. </div>
<div class='q'>
<span class="verse" id="R16_34">34&#160;</span>Samuel elqui icone Elcana [6:34 Elcana III.], tlen elqui icone Jeroham. </div>
<div class='q'>Huan Jeroham elqui icone Eliel, tlen elqui icone Toa. </div>
<div class='q'>
<span class="verse" id="R16_35">35&#160;</span>Toa elqui icone Zuf, tlen elqui icone seyoc tlacatl tlen itoca Elcana [6:35 Elcana II.]. </div>
<div class='q'>Huan ni Elcana elqui icone Mahat, tlen elqui icone Amasai. </div>
<div class='q'>
<span class="verse" id="R16_36">36&#160;</span>Amasai elqui icone seyoc tlacatl tlen itoca Elcana [6:36 Elcana I.], tlen elqui icone Joel. </div>
<div class='q'>Huan Joel elqui icone Azarías, tlen elqui icone Sofonías. </div>
<div class='q'>
<span class="verse" id="R16_37">37&#160;</span>Sofonías elqui icone Tahat, tlen elqui icone Asir. </div>
<div class='q'>Huan Asir elqui icone Ebiasaf, tlen elqui icone Coré. </div>
<div class='q'>
<span class="verse" id="R16_38">38&#160;</span>Coré elqui icone Izhar, tlen elqui icone Coat. </div>
<div class='q'>Huan Coat elqui icone Leví, tlen elqui icone Israel. </div>
<div class='q'>
<span class="verse" id="R16_39">39&#160;</span>Huan Hemán quipixqui itlapalehuijca tlen itoca Asaf tlen mocajqui ipan inejmatl. Huan Asaf elqui icone Berequías, tlen icone Simea, 
<span class="verse" id="R16_40">40&#160;</span>tlen icone Micael, tlen icone Baasías, tlen icone Malquías, 
<span class="verse" id="R16_41">41&#160;</span>tlen icone Etni, tlen icone Zera, tlen icone Adaía, 
<span class="verse" id="R16_42">42&#160;</span>tlen icone Etán, tlen icone Zima, tlen icone Simei, 
<span class="verse" id="R16_43">43&#160;</span>tlen icone Jahat, tlen icone Gersón tlen icone Leví. </div>
<div class='q'>
<span class="verse" id="R16_44">44&#160;</span>Huan tlen iteipa ixhuihua Merari itlapalehuijca Hemán tlen moquetzqui ipan iarraves elqui Etán tlen elqui icone Quisi, tlen icone Abdi, tlen icone Maluc, 
<span class="verse" id="R16_45">45&#160;</span>tlen icone Hasabías, tlen icone Amasías, tlen icone Hilcías, 
<span class="verse" id="R16_46">46&#160;</span>tlen icone Amsi, tlen icone Bani, tlen icone Semer, 
<span class="verse" id="R16_47">47&#160;</span>tlen icone Mahli, tlen icone Musi, tlen icone Merari tlen elqui icone Leví. </div>
<div class='p'>
<span class="verse" id="R16_48">48&#160;</span>Huan sequinoc iteixmatcahua tlen nojquiya itztoyaj levitame o iixhuihua Leví, quiselijque sequinoc tlamantli tequitl para ma quichihuaca ipan Itiopa Toteco. 
<span class="verse" id="R16_49">49&#160;</span>Pero tlen hualajque ipan Aarón huan iteipa ixhuihua elque totajtzitzi. Inintequi eliyaya para quitencahuase tlacajcahualistli tlatlatili, quitlatise copali huan para quichihuase sequinoc tlamantli tequitl ipan nopa cuarto tlen Más Tlatzejtzeloltic. Nojquiya quipixque inintequi para quiixtzacuase tetlajtlacolhua sesen xihuitl queja quiijto nopa tlanahuatili tlen Toteco quimacac itlatequipanojca, Moisés. </div>
<div class='s'>Iixhuihua Aarón </div>
<div class='q'>
<span class="verse" id="R16_50">50&#160;</span>Aarón quipixqui icone tlen itoca Eleazar, tlen quipixqui icone Finees, tlen quipixqui icone Abisúa, 
<span class="verse" id="R16_51">51&#160;</span>tlen quipixqui icone Buqui, tlen quipixqui icone Uzi, tlen quipixqui icone Zeraías, 
<span class="verse" id="R16_52">52&#160;</span>tlen quipixqui icone Meraiot, tlen quipixqui icone Amarías, tlen quipixqui icone Ahitob, 
<span class="verse" id="R16_53">53&#160;</span>tlen quipixqui icone Sadoc, tlen quipixqui icone Ahimaas. </div>
<div class='s'>Inialtepehua nopa levitame </div>
<div class='p'>
<span class="verse" id="R16_54">54&#160;</span>Ya ni inintoca nopa altepetini huan tlaltini tlen quiselijque iixhuihua Aarón queja tlen quintocaro ica rifa. </div>
<div class='p'>Aarón tlen quisqui tlen se ihuejcapantata tlen itoca Coat quinpixqui iteipa ejcahua tlen quiselijque ni tlaltini: 
<span class="verse" id="R16_55">55&#160;</span>Hebrón ipan tlali Judá huan nochi nopa potreros tlen quiyahualojtoyaj. 
<span class="verse" id="R16_56">56&#160;</span>Caleb, icone Jefone quiseli nopa mili huan cuatitlamitl nechca Hebrón. 
<span class="verse" id="R16_57">57&#160;</span>Huajca iixhuihua Aarón quiselijque ni altepetini ica nochi nopa potreros tlen quinyahualojtoyaj. Quiselijque: Hebrón, se altepetl para ipan momanahuise, Libna, Jatir, Estemoa, 
<span class="verse" id="R16_58">58&#160;</span>Hilén, Debir, 
<span class="verse" id="R16_59">59&#160;</span>Asán huan Bet Semes ica nochi nopa potreros tlen quiyahualojtoyaj sesen ni altepetini. 
<span class="verse" id="R16_60">60&#160;</span>Nojquiya ipan inintlal Benjamín quiselijque: Geba, Alemet huan Anatot ihuaya nopa potreros tlen quinyahualojtoyaj. Huajca ica nochi, iixhuihua Aarón quiselijque 13 altepetini ica ininpotreros. </div>
<div class='p'>
<span class="verse" id="R16_61">61&#160;</span>Nojquiya nopa sequinoc iteipa ixhuihua Coat tlen ax iixhuihua Aarón ica rifa quiselijque 10 altepetini tlen inintlal nopa tlajco ifamilia Manasés. </div>
<div class='p'>
<span class="verse" id="R16_62">62&#160;</span>Huan iteipa ixhuihua Gersón, tlen icone Leví huejcajquiya, quiselijque 13 altepetini tlen nopa huejhueyi familias Isacar, Aser, Neftalí huan nopa tlajco ifamilia Manasés tlen itztoyaj ipan tlali Basán. </div>
<div class='p'>
<span class="verse" id="R16_63">63&#160;</span>Huan iteipa ixhuihua Merari, icone Leví huejcajquiya, quiselijque ica rifa 12 altepetini ipan inintlal nopa huejhueyi familias Rubén, Gad huan Zabulón. </div>
<div class='p'>
<span class="verse" id="R16_64">64&#160;</span>Huan israelitame quinmacaque nopa levitame nochi ni altepetini ica ininpotreros. 
<span class="verse" id="R16_65">65&#160;</span>Quena, ica rifa israelitame tlen ininteipa ixhuihua Judá, Simeón huan Benjamín quinmacaque levitame ni altepetini tlen nimitzilhuijtoc huejcapa tlen inintlalhua. </div>
<div class='p'>
<span class="verse" id="R16_66">66&#160;</span>Sequin iixhuihua Coat quiselijque altepetini tlen inintlal nopa hueyi familia Efraín ica nochi nopa potreros tlen quinyahualojtoyaj. 
<span class="verse" id="R16_67">67&#160;</span>Huan nopa hueyi familia Efraín nojquiya quinmacaque nopa altepetl Siquem tlen elqui se altepetl tlen tlamanahuili tlen mopantía ipan nopa cuatitlamitl ipan tlali Efraín. Nojquiya quinmacaque altepetini: Gezer, 
<span class="verse" id="R16_68">68&#160;</span>Jocmeam, Bet Horón, 
<span class="verse" id="R16_69">69&#160;</span>Ajalón, Gat Rimón ihuaya nochi potreros tlen quiyahualojtoyaj sesen altepetl. 
<span class="verse" id="R16_70">70&#160;</span>Huan tlen inintlal, nopa tlajco familia tlen Manasés quinmacaque iteipa ixhuihua Coat nopa altepetini Aner huan Bileam ica nochi ininpotreros. </div>
<div class='p'>
<span class="verse" id="R16_71">71&#160;</span>Huan tlen inintlal, nopa tlajco familia tlen Manasés nojquiya quinmacaque iteipa ixhuihua Gersón nopa altepetl Golán ipan tlali Basán ica ipotreros huan nopa altepetl Astarot. </div>
<div class='p'>
<span class="verse" id="R16_72">72&#160;</span>Huan tlen inintlal, nopa hueyi familia Isacar quinmacaque iteipa ixhuihua Gersón nopa altepetini tlen inintoca: Cedes, Daberat, 
<span class="verse" id="R16_73">73&#160;</span>Ramot huan Anem ica nochi nopa potreros tlen quinyahualojtoyaj. 
<span class="verse" id="R16_74">74&#160;</span>Huan tlen inintlal, nopa hueyi familia Aser quinmacaque iteipa ixhuihua Gersón nopa altepetini tlen inintoca: Abdón, Masal, 
<span class="verse" id="R16_75">75&#160;</span>Hucoc huan Rehob ica nochi nopa potreros tlen quinyahualojtoyaj. 
<span class="verse" id="R16_76">76&#160;</span>Huan nopa hueyi familia Neftalí quinmacac iteipa ixhuihua Gersón altepetl Cedes tlen mopantía ipan tlali Galilea, huan altepetl Hamón huan altepetl Quiriataim. Nojquiya quinmacaque nochi nopa potreros tlen quinyahualojtoyaj. </div>
<div class='p'>
<span class="verse" id="R16_77">77&#160;</span>Huan tlen inintlal, nopa hueyi familia Zabulón, quinmacaque tlen mocajqui tlen iteipa ixhuihua Merari nopa altepetini Rimón huan Tabor ica ininpotreros. 
<span class="verse" id="R16_78">78&#160;</span>Huan tlen inintlal, nopa hueyi familia Rubén quinmacaque iteipa ixhuihua Merari ni altepetini tlen mopantíaj ipan nopa seyoc anali atemitl Jordán, iixmelac altepetl Jericó. Huan ni altepetini itoca Beser ipan huactoc tlali huan nojquiya quinmacaque Jaza, 
<span class="verse" id="R16_79">79&#160;</span>Cademot huan Mefaat ihuaya nochi nopa potreros tlen quinyahualojtoyaj. 
<span class="verse" id="R16_80">80&#160;</span>Huan tlen inintlal, nopa hueyi familia Gad quinmactilijque iteipa ixhuihua Merari nopa altepetl Ramot ipan tlali Galaad. Nojquiya quinmactilijque Mahanaim, 
<span class="verse" id="R16_81">81&#160;</span>Hesbón huan Jazer ica nochi nopa potreros tlen quinyahualojtoyaj.  </div>
<div class='psalmlabel' id='R17_0'> 7</div>
<div class='s'>Iixhuihua Isacar </div>
<div class='q'>
<span class="verse" id="R17_1">1&#160;</span>Isacar quinpixqui iconehua tlen inintoca eliyayaj: Tola, Fúa, Jasub huan Simrón. </div>
<div class='q'>
<span class="verse" id="R17_2">2&#160;</span>Tola quinpixqui iconehua tlen mochijque tlayacanani ipan ininfamilias huan inintoca eliyayaj: Uzi, Refaías, Jeriel, Jahmai, Jibsam huan Semuel. Huan ipan nopa tonali quema tlanahuatiyaya David, quinpojque quesqui tlacame itztoyaj ipan ni familia tlen huelij tlatehuíaj. Huan para nochi eliyayaj 22 mil 600 tlacame tlen huelij tlatehuíaj. </div>
<div class='q'>
<span class="verse" id="R17_3">3&#160;</span>Uzi quipixqui se icone tlen itoca Israhías. </div>
<div class='q'>Huan Isharías quinpixqui iconehua tlen inintoca eliyayaj: Micael, Obadías, Joel huan Isías. Nochi ni macuilti tlacame mochijque tlayacanani ipan ininfamilias. 
<span class="verse" id="R17_4">4&#160;</span>Huan nochi ni macuilti tlayacanani quinpixque tlahuel miyac ininsihuajhua huan tlahuel miyac ininconehua. Queja nopa panoc para miyac xihuitl hasta nopa lista campa ijcuilijtoc inintoca tlacame huan quejatza tlacajtiyajque quiijtohua itztoyaj 36 mil soldados tlen nelía motemacayayaj para tlatehuise. 
<span class="verse" id="R17_5">5&#160;</span>Huan ipan nochi nopa hueyi familia Isacar itztoyaj 87 mil soldados tlen tlahuel pano motemacayayaj ipan tlatehuijcayotl. Nochi inijuanti mopantíaj ipan nopa lista tlen quejatza tlacajtiyajque tlacame. </div>
<div class='s'>Iixhuihua Benjamín </div>
<div class='q'>
<span class="verse" id="R17_6">6&#160;</span>Huan Benjamín quinpixqui iconehua tlen inintoca eliyayaj Bela, Bequer huan Jediael. </div>
<div class='q'>
<span class="verse" id="R17_7">7&#160;</span>Huan Bela quinpixqui iconehua tlen inintoca eliyayaj: Ezbón, Uzi, Uziel, Jerimot huan Iri. Nochi inijuanti eliyayaj tlayacanani ipan ininfamilias. Nojquiya eliyayaj tlatehuiani tlen tlahuel motemacayayaj ipan tlatehuijcayotl. Huan nochi soldados tlen eliyayaj iteipa ixhuihua Bela elque 20 mil 34 tlacame. Nochi inijuanti mocajque ijcuilijtoque ipan nopa lista tlen quipiya quejatza tlacajtiyajque tlacame. </div>
<div class='q'>
<span class="verse" id="R17_8">8&#160;</span>Huan Bequer quinpixqui iconehua tlen inintoca eliyayaj: Zemira, Joás, Eliezer, Elioenai, Omri, Jerimot, Abías, Anatot huan Alamet. 
<span class="verse" id="R17_9">9&#160;</span>Huan ipan nopa tonali quema David tlanahuatiyaya, quinpojque 20 mil 200 tlacame tlen elque iixhuihua Bequer tlen tlahuel motemacayayaj. Huan iyoca quinpixque para macuilti tlacame tlen eliyayaj tlayacanani ipan ininfamilias. </div>
<div class='q'>
<span class="verse" id="R17_10">10&#160;</span>Huan Jediael quipixqui icone tlen itoca Bilhán. </div>
<div class='q'>Huan Bilhán quinpixqui iconehua tlen inintoca eliyayaj: Jeús, Benjamín, Aod, Quenaana, Zetán, Tarsis huan Ahisahar. 
<span class="verse" id="R17_11">11&#160;</span>Nochi ya ni eliyayaj tlayacanani ipan nopa familias tlen hualahuij ipan Jediael. Huan ipan nopa tonali quema tlanahuatiyaya David quinpojqui tlacame, huan iteipa ixhuihua Jediael tlen hueliyayaj tlatehuise mochijque 17 mil 200 tlacame. </div>
<div class='q'>
<span class="verse" id="R17_12">12&#160;</span>Huan Supim huan Hupim elque iconehua Hir. </div>
<div class='q'>Huan Husim elqui icone Aher. </div>
<div class='s'>Iixhuihua Neftalí </div>
<div class='q'>
<span class="verse" id="R17_13">13&#160;</span>Neftalí quinpixqui iconehua tlen inintoca eliyayaj: Jahzeel, Guni, Jezer huan Salum. Nochi inijuanti hualajque tlen Bilha tlen elqui se isihua Jacob huejcajquiya. </div>
<div class='s'>Iixhuihua Manasés </div>
<div class='q'>
<span class="verse" id="R17_14">14&#160;</span>Manasés quinpixqui ome iconehua tlen quintlacatilti itlatequipanojca tlen tlali Siria huan nopa coneme inintoca eliyayaj Asriel huan Maquir. </div>
<div class='q'>Huan Maquir teipa quipixqui icone tlen itoca Galaad. </div>
<div class='q'>
<span class="verse" id="R17_15">15&#160;</span>Maquir mocuili Maaca para isihua. Maaca elqui ininsihua icni Hupim huan Supim. </div>
<div class='q'>Huan teipa Maquir quipixqui se iixhui tlen itoca Zelofehad. Huan Zelofehad san quinpixqui ichpocame. </div>
<div class='q'>
<span class="verse" id="R17_16">16&#160;</span>Maaca, isihua Maquir, quipixqui se icone tlen quitocajti Peres. Teipa quitlacatilti seyoc icone huan quitocajti Seres. </div>
<div class='q'>Huan Seres quinpixqui iconehua tlen inintoca eliyayaj Ulam huan Requem. </div>
<div class='q'>
<span class="verse" id="R17_17">17&#160;</span>Huan Ulam quipixqui icone tlen itoca Bedán. </div>
<div class='q'>Nochi ni tlacame itztoyaj iconehua Galaad, tlen icone Maquir, tlen ica huejcajquiya itztoya icone Manasés. 
<span class="verse" id="R17_18">18&#160;</span>Isihua icni Maquir tlen itoca Hamolequet quitlacatilti Isod, Abiezer huan Mahala. </div>
<div class='q'>
<span class="verse" id="R17_19">19&#160;</span>Huan Semida quinpixqui iconehua tlen inintoca eliyayaj: Ahián, Siquem, Likhi huan Aniam. </div>
<div class='s'>Iixhuihua Efraín </div>
<div class='q'>
<span class="verse" id="R17_20">20&#160;</span>Efraín quipixqui icone tlen itoca Sutela. Huan quipixqui icone tlen itoca Bered. </div>
<div class='q'>Bered quipixqui icone tlen itoca Tahat, tlen quipixqui icone tlen itoca Elada. </div>
<div class='q'>Elada quipixqui icone tlen itoca Tahat. 
<span class="verse" id="R17_21">21&#160;</span>Tahat quipixqui icone tlen itoca Zabad. </div>
<div class='q'><span class="verse" id="R17_22">22&#160;</span>Zabad quipixqui icone tlen itoca Sutela, tlen quipixqui icone tlen itoca Ezer, tlen teipa quipixqui icone tlen itoca Elad. </div>
<div class='q'>Huan huejcajquiya ipan nopa tonali quema noja itztoya Efraín, yaja quinpixqui ome iconehua tlen inintoca eliyayaj Elad huan Ezer. Ni ome iconehua quichijque campeca para quinichtequise tlapiyalime ipan tlali Gad, pero nopa Gad ehuani quinmictijque. 
<span class="verse" id="R17_22">22&#160;</span>Huan inintata, Efraín, huejcajquiya tlahuel miyac tonali para quinchoquilis. Huan hualajque iconehua huan nochi iteixmatcahua para quiyolchicahuase. 
<span class="verse" id="R17_23">23&#160;</span>Huan teipa Efraín ihuaya itztoya isihua huan yajaya conecuic huan quitlacatilti se oquichpil tlen quitocajtijque Bería [7:23 Bería caquistic queja “cuesoli” ipan inintlajtol.]. Queja nopa quitocajti pampa tlahuel mocuesohuayaya ica tlen ininpantic iconehua. </div>
<div class='q'>
<span class="verse" id="R17_24">24&#160;</span>Huan Bería nojquiya quipixqui se iichpoca tlen itoca Seera. Huan iichpoca quichijqui nopa altepetini Bet Horón Tlen Huejcapa huan Bet Horón Tlen Tlatzintla. Nojquiya iichpoca quisencajqui nopa altepetl Uzen Seera. </div>
<div class='q'>
<span class="verse" id="R17_25">25&#160;</span>Huajca Bería quinpixqui iixhuihua tlen pejqui ica icone tlen itoca Refa. </div>
<div class='q'>Huan Refa teipa quipixqui icone tlen itoca Resef. </div>
<div class='q'>Huan Resef teipa quipixqui icone tlen itoca Telah. </div>
<div class='q'>Huan Telah teipa quipixqui icone tlen itoca Tahán. </div>
<div class='q'>Huan Tahán teipa quipixqui icone tlen itoca Laadán. </div>
<div class='q'>
<span class="verse" id="R17_26">26&#160;</span>Huan Laadán teipa quipixqui icone tlen itoca Amiud. </div>
<div class='q'>Huan Amiud teipa quipixqui icone tlen itoca Elisama. </div>
<div class='q'>Huan Elisama teipa quipixqui icone, 
<span class="verse" id="R17_27">27&#160;</span>tlen itoca Nun. </div>
<div class='q'>Huan Nun teipa quipixqui icone tlen itoca Josué. </div>
<div class='p'>
<span class="verse" id="R17_28">28&#160;</span>Huan nochi ni tlacame tlen eliyayaj iteipa ixhuihua Efraín itztoyaj ipan altepetl Betel huan ipilaltepehua ica tlani. Huan para campa quisa tonati monepantiyaya inintlal ica altepetl Naarán. Ica campa calaqui tonati monepantiyaya ica altepetl Gezer. Huan ica norte hasta altepetl Siquem ica ipilaltepehua huan ajsiyaya hasta altepetl Gaza huan ipilaltepehua. 
<span class="verse" id="R17_29">29&#160;</span>Huan campa monepantiyayaj Efraín ica inintlal nopa hueyi familia Manasés, oncayayaj altepetini tlen inintoca eliyayaj: Bet Seán, Taanac, Meguido huan Dor ica nochi nopa pilaltepetzitzi tlen quiyahualojtoyaj sese altepetl. Ipan ni altepetini itztoyaj iteipa ixhuihua José tlen elqui icone Israel tlen huejcajquiya. </div>
<div class='s'>Itelpocahua Aser </div>
<div class='q'>
<span class="verse" id="R17_30">30&#160;</span>Aser quinpixqui iconehua tlen inintoca eliyayaj: Imna, Isúa, Isúi, Bería huan se ininsihua icni tlen itoca Sera. </div>
<div class='q'>
<span class="verse" id="R17_31">31&#160;</span>Huan Bería quinpixqui iconehua tlen inintoca eliyayaj Heber huan Malquiel. </div>
<div class='q'>Huan Malquiel teipa quipixqui icone tlen itoca Birzavit. </div>
<div class='q'>
<span class="verse" id="R17_32">32&#160;</span>Huan Heber quinpixqui iconehua tlen inintoca eliyayaj Jaflet, Semer huan Hotam. Huan se ininsihua icni tlen itoca Súa. </div>
<div class='q'>
<span class="verse" id="R17_33">33&#160;</span>Huan Jaflet quinpixqui iconehua tlen inintoca eliyayaj Pasac, Bimhal huan Asvat. </div>
<div class='q'>
<span class="verse" id="R17_34">34&#160;</span>Huan Somer quinpixqui iconehua tlen inintoca eliyayaj: Ahí, Rohga, Jehúba huan Aram. </div>
<div class='q'>
<span class="verse" id="R17_35">35&#160;</span>Huan Helem tlen elqui iicni Somer, quinpixqui iconehua tlen inintoca eliyayaj: Zofa, Imna, Seles huan Amal. </div>
<div class='q'>
<span class="verse" id="R17_36">36&#160;</span>Huan Zofa quinpixqui iconehua tlen inintoca eliyayaj: Súal, Harnefer, Súal, Beri, Imra, 
<span class="verse" id="R17_37">37&#160;</span>Beser, Hod, Sama, Silsa, Itrán, huan Beera. </div>
<div class='q'>
<span class="verse" id="R17_38">38&#160;</span>Huan Jeter quinpixqui iconehua tlen inintoca eliyayaj Jefone, Pispa huan Ara. </div>
<div class='q'>
<span class="verse" id="R17_39">39&#160;</span>Huan se iixhui Aser tlen itoca Ula quinpixqui iconehua tlen inintoca eliyayaj: Ara, Haniel huan Rezia. </div>
<div class='m'>
<span class="verse" id="R17_40">40&#160;</span>Nochi ya ni elque iixhuihua Aser huan sesen inijuanti elqui se tlayacanquetl tlen nopa familias tlen hualajque ipan ya. Huan ni eliyayaj tlacame tlapejpenilme tlen cuali quiixmatiyayaj tlatehuíaj. Ijcuilijtoc nochi inintoca ipan nopa lista tlen quipiya quejatza tlacajtiyajque tlacame. Huan ipan nopa familia Aser oncayaya 26 mil soldados.  </div>
<div class='psalmlabel' id='R18_0'> 8</div>
<div class='s'>Iixhuihua Benjamín </div>
<div class='p'>
<span class="verse" id="R18_1">1&#160;</span>Benjamín quipixqui iachtohui ejca cone tlen quitocajtiyayaj Bela. </div>
<div class='q'>Iompaca cone quitocajtiyayaj Asbel. </div>
<div class='q'>Iexpaca cone quitocajtiyayaj Ahara. </div>
<div class='q'>
<span class="verse" id="R18_2">2&#160;</span>Inajpaca cone quitocajtiyayaj Noha, </div>
<div class='q'>huan imacuilpaca cone quitocajtiyayaj Rafa. </div>
<div class='q'>
<span class="verse" id="R18_3">3&#160;</span>Huan Bela quinpixqui iconehua tlen quintocajtiyayaj: Adar, Gera, Abiud, 
<span class="verse" id="R18_4">4&#160;</span>Abisúa, Naamán, Ahoa, 
<span class="verse" id="R18_5">5&#160;</span>Gera, Sefufán huan Hiram. </div>
<div class='q'>
<span class="verse" id="R18_6">6&#160;</span>Huan Aod quinpixqui iconehua tlen mochijque tlayacanani ipan ininfamilias huan itztoyaj ipan altepetl Geba. Huan tlacame nopona quinquixtijque tlen Geba huan inijuanti mopatlaque hasta altepetl Manahat. 
<span class="verse" id="R18_7">7&#160;</span>Huan ininconehua Aod inintoca eliyayaj Naamán, Ahías huan Gera. Huan Gera teipa elqui itata Uza huan Ahiud. Yajaya Gera elqui tlen quinyacanqui quema yajque ipan seyoc altepetl. </div>
<div class='q'>
<span class="verse" id="R18_8">8&#160;</span>Saharaim quincajqui isihuajhua tlen inintoca Husim huan Baara, pero teipa ipan tlali Moab quinpixqui iconehua ica iyancuic isihua tlen itoca Hodes. 
<span class="verse" id="R18_9">9&#160;</span>Huan ininconehua quintocajtiyayaj: Jobab, Sibia, Mesa, Malcam, 
<span class="verse" id="R18_10">10&#160;</span>Jeúz, Saquías huan Mirma. Nochi ya ni teipa elque tlayacanani ipan ininfamilias. </div>
<div class='q'>
<span class="verse" id="R18_11">11&#160;</span>Huan iachtohui sihua Saharaim tlen itoca Husim, tlen Saharaim quicajqui ya ipa quintlacatiltijtoya iconehua tlen inintoca Abitob huan Elpaal. </div>
<div class='q'>
<span class="verse" id="R18_12">12&#160;</span>Huan Elpaal quinpixqui iconehua tlen inintoca eliyayaj Heber, Misam huan Semed, tlen quipehualtijque altepetini Ono huan Lod huan nochi ininpilaltepehua. 
<span class="verse" id="R18_13">13&#160;</span>Nojquiya Elpaal quinpixqui sequinoc iconehua tlen inintoca eliyayaj Bería huan Sema. Ni Bería huan Sema mochijque tlayacanani tlen ifamilias tlen itztoyaj ipan altepetl Ajalón. Huan Bería huan Sema quinquixtijque nopa tlacame tlen itztoyaj ipan altepetl Gat. </div>
<div class='q'>
<span class="verse" id="R18_14">14&#160;</span>Huan Elpaal nojquiya quinpixqui sequinoc iconehua tlen inintoca eliyayaj Ahío, Sasac huan Jeremot. 
<span class="verse" id="R18_15">15&#160;</span>Bería quinpixqui iconehua tlen inintoca eliyayaj: Zebadías, Arad, Ader, 
<span class="verse" id="R18_16">16&#160;</span>Micael, Ispa huan Joha. </div>
<div class='q'>
<span class="verse" id="R18_17">17&#160;</span>Huan Elpaal nojquiya quinpixqui iconehua tlen inintoca eliyayaj: Zebadías, Mesulam, Hizqui, Heber, 
<span class="verse" id="R18_18">18&#160;</span>Ismerai, Jezlías huan Jobab. </div>
<div class='q'>
<span class="verse" id="R18_19">19&#160;</span>Huan Simei quinpixqui iconehua tlen inintoca eliyayaj: Jaquim, Zicri, Zabdi, 
<span class="verse" id="R18_20">20&#160;</span>Elienai, Ziletai, Eliel, 
<span class="verse" id="R18_21">21&#160;</span>Adaías, Beraías huan Simrat. </div>
<div class='q'>
<span class="verse" id="R18_22">22&#160;</span>Huan Sasac quinpixqui iconehua tlen inintoca eliyayaj: Ispán, Heber, Eliel, 
<span class="verse" id="R18_23">23&#160;</span>Abdón, Zicri, Hanán, 
<span class="verse" id="R18_24">24&#160;</span>Hananías, Elam, Anatotías, 
<span class="verse" id="R18_25">25&#160;</span>Ifdaías huan Peniel. </div>
<div class='q'>
<span class="verse" id="R18_26">26&#160;</span>Huan Jeroham quinpixqui iconehua tlen inintoca eliyayaj: Samserai, Seharías, Atalías, 
<span class="verse" id="R18_27">27&#160;</span>Jaresías, Elías huan Zicri. 
<span class="verse" id="R18_28">28&#160;</span>Nochi ni tlacame elque tlayacanani ipan nopa familias tlen tlacame tlen teipa tlacajtiyajque huan itztoyaj ipan altepetl Jerusalén. </div>
<div class='s'>Ifamilia Tlanahuatijquetl Saúl </div>
<div class='q'>
<span class="verse" id="R18_29">29&#160;</span>Huan ipan altepetl Gabaón itztoya Jehiel [8:29 O Abigabaón.] ihuaya isihua tlen itoca Maaca. 
<span class="verse" id="R18_30">30&#160;</span>Huan iniachtohui cone quitocajtiyayaj Abdón. Huan sequinoc ininconehua inintoca eliyayaj: Zur, Cis, Baal, Nadab, 
<span class="verse" id="R18_31">31&#160;</span>Gedor, Ahío, Zequer, 
<span class="verse" id="R18_32">32&#160;</span>huan Miclot. Huan teipa Miclot quipixqui icone tlen quitocajti Simea. Nochi ni familias quipixque ininchajchaj nejnechca ipan altepetl Jerusalén. </div>
<div class='q'>
<span class="verse" id="R18_33">33&#160;</span>Huan Ner quipixqui icone tlen quitocajti Cis. </div>
<div class='q'>Huan Cis quipixqui se icone tlen quitocajti Saúl. </div>
<div class='q'>Huan Saúl quinpixqui iconehua tlen quintocajti: Jonatán, Malquisúa, Abinadab huan Es Baal. </div>
<div class='q'>
<span class="verse" id="R18_34">34&#160;</span>Jonatán quipixqui icone tlen quitocajti Merib Baal [8:34 Merib Baal nojquiya quitocajtiyayaj Mefiboset.]. </div>
<div class='q'>Huan Merib Baal quipixqui icone tlen quitocajti Micaía. </div>
<div class='q'>
<span class="verse" id="R18_35">35&#160;</span>Micaía quinpixqui iconehua tlen quintocajti: Pitón, Melec, Tarea huan Acaz. </div>
<div class='q'>
<span class="verse" id="R18_36">36&#160;</span>Acaz quipixqui icone tlen quitocajti Joada. </div>
<div class='q'>Huan Joada quinpixqui iconehua tlen quintocajtiyayaj Alemet, Azmavet huan Zimri. </div>
<div class='q'>Huan Zimri quipixqui se icone tlen quitocajti Mosa. </div>
<div class='q'>
<span class="verse" id="R18_37">37&#160;</span>Huan Mosa quipixqui icone tlen quitocajti Bina. </div>
<div class='q'>Huan Bina quipixqui icone tlen quitocajti Rafa. </div>
<div class='q'>Huan Rafa quipixqui icone tlen quitocajti Elasa. </div>
<div class='q'>Huan Elasa quipixqui icone tlen quitocajti Azel. </div>
<div class='q'>
<span class="verse" id="R18_38">38&#160;</span>Huan Azel quinpixqui chicuaseme iconehua tlen quintocajtiyayaj: Azricam, Bocru, Ismael, Searías, Obadías huan Hanán. </div>
<div class='q'>
<span class="verse" id="R18_39">39&#160;</span>Huan Azel quipixqui se iicni tlen quitocajtiyaya Esec. </div>
<div class='q'>Huan Esec quipixqui iachtohui cone tlen quitocajti Ulam. </div>
<div class='q'>Huan iompaca cone quitocajti Jehús huan iexpaca cone quitocajti Elifelet. </div>
<div class='q'>
<span class="verse" id="R18_40">40&#160;</span>Huan nochi iconehua Ulam tlahuel motemacayayaj ipan tlatehuijcayotl huan tlahuel quipixque fuerza. Tlahuel quiixmatiyayaj quejatza quitequihuise cuatlamintli huan huejhueyi cuahuitoli. Huan iconehua Ulam quinpixque miyac ininconehua huan iniixhuihua. Ica nochi ajsique 150. </div>
<div class='q'>Nochi inijuanti eliyayaj iteipa ixhuihua Benjamín.  </div>
<div class='psalmlabel' id='R19_0'> 9</div>
<div class='p'>
<span class="verse" id="R19_1">1&#160;</span>Huan nochi israelitame ipan tlali Israel huan tlaque familia ipan hualajque mocajque ijcuilijtoque ipan nopa amatlapohuali tlen nopa Tlanahuatiani Tlen Tlali Israel. </div>
<div class='s'>Tlacame tlen mocuepque tlen tlali Babilonia </div>
<div class='p'>Huan TOTECO quincahuili inincualancaitacahua ma quinquixtica israelitame ipan tlali Judá huan quinhuicase huejca ipan tlali Babilonia pampa quinhueyichijque tiotzitzi huan tlaixcopincayome. </div>
<div class='p'>
<span class="verse" id="R19_2">2&#160;</span>Huan quema panotoya miyac xihuitl, nopa tlacame tlen achtohui hualajque para sampa itztoquij ipan inintlal huan ipan inialtepehua campa quisque eliyayaj tlen hueli israelitame. Nojquiya ininhuaya hualajque sequin totajtzitzi, levitame huan tequipanohuani ipan tiopamitl. 
<span class="verse" id="R19_3">3&#160;</span>Israelitame tlen nopa huejhueyi familias Judá, Benjamín, Efraín huan Manasés ajsicoj huan mochantijque ipan altepetl Jerusalén. </div>
<div class='q'>
<span class="verse" id="R19_4">4&#160;</span>Tlen nopa familia Judá ajsicoj: Utai tlen elqui icone Amiud, tlen elqui icone Omri, tlen elqui icone Imri, tlen elqui icone Bani, tlen elqui icone [9:4 Tlen nica tijpatlatoque ica náhuatl ica “icone” quemantzi quinequi quiijtos “icone”, quemantzi “iixhui” huan quemantzi camati tlen se iteipa ixhui (o descendiente) tlen tlacatqui tlahuel miyac xihuitl teipa ica yajaya ieso. Tlen nopa tonali quema itztoya Judá huejcajquiya hasta mocuepqui Utai, panotoya pano mil xihuitl.] Fares. Huan Fares elqui icone Judá. </div>
<div class='q'>
<span class="verse" id="R19_5">5&#160;</span>Huan nojquiya mocuepque ipan inintlal nopa israelitame tlen eliyayaj iteipa ixhuihua Silón. Mocuepqui Asaías nopa achtohui ejquetl ininhuaya iconehua. </div>
<div class='q'>
<span class="verse" id="R19_6">6&#160;</span>Huan ipan nopa familia tlen iteipa ixhuihua Zera, mocuepqui Jeuel ihuaya iteixmatcahua. Huajca ica nochi, eliyayaj 690 tlen mocuepque ipan inintlal tlen itztoyaj iteipa ixhuihua Judá. </div>
<div class='q'>
<span class="verse" id="R19_7">7&#160;</span>Huan tlen nopa hueyi familia Benjamín, mocuepque: Salú tlen elqui icone Mesulam, tlen elqui icone Hodavías, tlen elqui icone Asenúa. </div>
<div class='q'>
<span class="verse" id="R19_8">8&#160;</span>Nojquiya mocuepqui Ibneías tlen elqui icone Jeroham, tlen elqui icone Ela, tlen elqui icone Uzi, tlen elqui icone Micri. </div>
<div class='q'>Huan nojquiya mocuepque Mesulam, tlen elqui icone Sefatías, tlen elqui icone Reuel, tlen elqui icone Ibnías. </div>
<div class='m'>
<span class="verse" id="R19_9">9&#160;</span>Nochi inijuanti eliyayaj tlayacanani ipan familias. Huajca tlen nopa hueyi familia Benjamín mocuepque 956 tlacame. </div>
<div class='s'>Totajtzitzi tlen mocuepque </div>
<div class='q'>
<span class="verse" id="R19_10">10&#160;</span>Huan ipan nopa totajtzitzi tlen mocuepque itztoyaj: Jedaías, Joiarib, Jaquín, 
<span class="verse" id="R19_11">11&#160;</span>Azarías tlen elqui icone Hilcías, tlen elqui icone Mesulam, tlen elqui icone Sadoc, tlen elqui icone Meraiot, tlen elqui icone Ahitob. Azarías elqui tlayacanquetl ipan nopa itiopa Toteco Dios. 
<span class="verse" id="R19_12">12&#160;</span>Nojquiya mocuepqui se totajtzi tlen itoca: Adaía tlen elqui icone Jeroham, tlen elqui icone Pasur, tlen elqui icone Malquías. Huan mocuepqui Masai tlen elqui icone Adiel, tlen elqui icone Jazera, tlen elqui icone Mesulam, tlen elqui icone Mesilemit tlen elqui icone Imer. 
<span class="verse" id="R19_13">13&#160;</span>Huan mocuepque sequinoc totajtzitzi tlen eliyayaj ininteixmatcahua. Huajca ica nochi mocuepque mil 760 totajtzitzi tlen tlahuel quimatque quichihuaj nochi tequitl tlen monejqui ipan ichaj Toteco Dios. </div>
<div class='s'>Levitame tlen mocuepque </div>
<div class='q'>
<span class="verse" id="R19_14">14&#160;</span>Huan tlen nopa levitame, mocuepque: Semaías tlen elqui icone Hasub, tlen elqui icone Azricam, tlen elqui icone Hasabías, tlen elqui iteipa iixhui Merari. </div>
<div class='q'>
<span class="verse" id="R19_15">15&#160;</span>Nojquiya mocuepque levitame tlen inintoca eliyayaj: Bacbacar, Heres huan Galal. </div>
<div class='q'>Nojquiya mocuepqui Matanías, tlen elqui icone Micaía, tlen elqui icone Zicri, tlen elqui icone Asaf. </div>
<div class='q'>
<span class="verse" id="R19_16">16&#160;</span>Huan mocuepque Obadías, tlen elqui icone Semaías, tlen elqui icone Galal, tlen elqui icone Jedutún. Huan mocuepqui Berequías, tlen elqui icone Asa, tlen elqui icone Elcana, yajaya tlen itztoya nechca Netofa. </div>
<div class='q'>
<span class="verse" id="R19_17">17&#160;</span>Nopa tlamocuitlahuiani campa tiopan puerta tlen mocuepque inintoca eliyayaj: Salum, Acub, Talmón, Ahimán ihuaya iteixmatcahua. Huan Salum elqui inintlayacanca. 
<span class="verse" id="R19_18">18&#160;</span>Huan achtohuiya ni levitame quimocuitlahuiyayaj nopa puerta ipan tiopamitl tlen mocahua ica campa quisa tonati campa calaquiyaya nopa tlanahuatijquetl. Ipan ni levitame nojquiya quisque inijuanti tlen quimocuitlahuijque puerta campa mocajque levitame para itztose. 
<span class="verse" id="R19_19">19&#160;</span>Huan Salum elqui icone Coré, elqui se iteipa ixhui Ebiasaf, tlen ehua ipan nopa familia tlen iteipa ixhuihua Coré tlen huejcajquiya itztoya. Salum huan iteixmatcahua quipiyayayaj inintequi para tlamocuitlahuise campa ipuertajyo nopa tiopamitl queja ininhuejcapantatahua huejcajquiya tlamocuitlahuijque campa ipuertajyo nopa yoyon tiopamitl tlen iaxca TOTECO. 
<span class="verse" id="R19_20">20&#160;</span>Huejcajquiya, Finees, icone Eleazar, elqui nopa achtohui tlayacanquetl tlen puerta tlamocuitlahuiani. Huan Toteco itztoya ihuaya. 
<span class="verse" id="R19_21">21&#160;</span>Huan teipa Zacarías icone Meselemías quipiyayaya itequi para quimocuitlahuis ipuertajyo nopa yoyon tiopamitl. </div>
<div class='p'>
<span class="verse" id="R19_22">22&#160;</span>Huan ipan nopa tonali itztoyaj 212 tlamocuitlahuiani tlen ijcuilijtoc inintoca ipan nopa lista huan nojquiya ijcuilijtoc tlaque inialtepe. Elqui David huan nopa tiocamanalojquetl Samuel tlen achtohui quintlapejpenijque ininhuejcapantatahua ni tlacame huan quintequimacaque para ma elica puerta tlamocuitlahuiani pampa quiitaque para nopa tlacame eliyayaj temachme. 
<span class="verse" id="R19_23">23&#160;</span>Queja nopa, nopa puerta tlamocuitlahuiani huan ininteipa ixhuihua quipiyayayaj nopa tequitl para mopatlatiyase para tlamocuitlahuise campa nopa puertas ipan ichaj TOTECO, tlen achtohui eliyaya se yoyon tiopamitl. 
<span class="verse" id="R19_24">24&#160;</span>Huan quintequitlalijque nopa tlamocuitlahuiani para tlamocuitlahuise nochi nahui lados tlen nopa tiopamitl. Tlamocuitlahuijque ica campa quisa tonati, ica campa calaqui tonati, ica norte huan ica tlani. 
<span class="verse" id="R19_25">25&#160;</span>Huan ininteixmatcahua tlen itztoyaj ipan pilaltepetzitzi, hualayayaj quemantzi para chicueyi tonali para quinpalehuise. </div>
<div class='p'>
<span class="verse" id="R19_26">26&#160;</span>Pero nopa nahui levitame tlen elque nopa tlayacanca tlamocuitlahuiani ipan puertas más quipiyayayaj tlanahuatili. Inijuanti quipiyayayaj nopa tequitl para quimocuitlahuise nopa cuartos campa quiajcocuiyayaj nochi tlamantli tlen miyac ipati tlen eltoyaj ipan nopa ichaj Toteco Dios. 
<span class="verse" id="R19_27">27&#160;</span>Huan inijuanti tlamocuitlahuiyayaj sesen tlayohua campa ichaj Toteco Dios pampa elqui inintequi. Huan nojquiya elqui inintequi para mojmostla quitlapose nopa puertas ica ijnaloc. </div>
<div class='s'>Inintequi sequin levitame </div>
<div class='p'>
<span class="verse" id="R19_28">28&#160;</span>Sequin nopa tlamocuitlahuiani quipixque inintequi para quimocuitlahuise nochi tlamantli tlen quitequihuíaj quema quitencahuaj tlacajcahualistli o quema quihueyichihuaj TOTECO. Quitlachiliyayaj cuali quema quinquixtiyayaj nopa tlamantzitzi huan quema quincalaquiyayaj para ax quipolose niyon se tlamantli. 
<span class="verse" id="R19_29">29&#160;</span>Huan sequinoc quipiyayayaj inintequi para quimocuitlahuise sequinoc tlamantli queja platos huan tazas, huan nochi sequinoc tlamantzitzi tlen motequihuía ipan ichaj TOTECO. Nojquiya quimocuitlahuiyayaj nopa harina tlen más cuali, huan nopa xocomeca atl, aceite, copali huan tlaajhuiyacayotl. 
<span class="verse" id="R19_30">30&#160;</span>Huan elqui inintequi sequin totajtzitzi para quisencahuase nopa tlaajhuiyacayotl. </div>
<div class='p'>
<span class="verse" id="R19_31">31&#160;</span>Se levita tlen itoca Matatías tlen hualajqui ipan nopa familia Coat huan elqui iachtohui cone Salum, quipiyayaya itequi para quichijchihuas pantzi tlen quitequihuíaj ipan ofrendas. 
<span class="verse" id="R19_32">32&#160;</span>Sequin ipan nopa familia tlen iixhuihua Coat quipiyayayaj inintequi para quichijchihuase nopa pantzi tlen tlaiyocatlalili para TOTECO tlen quitecpanayayaj ipan mesa ipan sesen tonali para mosiyajcahuase. </div>
<div class='p'>
<span class="verse" id="R19_33">33&#160;</span>Nojquiya itztoyaj levitame tlen itztoyaj huicani huan ax monequiyaya quichihuase niyon se tlamantli tequitl, san huicase. Nochi huicani mocahuayayaj ipan cuartos ipan nopa tiopamitl ipan Jerusalén pampa monequiyaya tequipanose para quihueyichihuase TOTECO tlayohua huan tonaya ica huicatl. </div>
<div class='p'>
<span class="verse" id="R19_34">34&#160;</span>Nochi ni tlacame itztoyaj tlayacanani ipan nopa familia tlen levitame huan ijcuilijtoc queja yajtiyohui inintoca ipan nopa lista huan mocajque para itztose ipan altepetl Jerusalén. </div>
<div class='s'>Ihuejcapantatahua Saúl Ifamilia Saúl </div>
<div class='q'>
<span class="verse" id="R19_35">35&#160;</span>Jehiel itztoya ipan altepetl Gabaón tlen yajaya quipehualti. Isihua itoca eliyaya Maaca. Huan iniachtohui cone itoca eliyaya Abdón. 
<span class="verse" id="R19_36">36&#160;</span>Huan sequinoc iconehua Jehiel inintoca eliyayaj: Zur, Cis, Baal, Ner, Nadab, 
<span class="verse" id="R19_37">37&#160;</span>Gedor, Ahío, Zacarías huan Miclot. 
<span class="verse" id="R19_38">38&#160;</span>Huan teipa Miclot quipixqui icone, Simeam. Nochi ni tlacame itztoyaj ipan altepetl Jerusalén ipan caltini tlen nejnechca. </div>
<div class='q'>
<span class="verse" id="R19_39">39&#160;</span>Huan Ner quipixqui icone tlen itoca Cis. </div>
<div class='q'>Huan Cis quipixqui icone tlen itoca Saúl. </div>
<div class='q'>Huan Saúl quinpixqui iconehua tlen inintoca eliyayaj: Jonatán, Malquisúa, Abinadab huan Es Baal. </div>
<div class='q'>
<span class="verse" id="R19_40">40&#160;</span>Jonatán quipixqui icone tlen itoca Merib Baal [9:40 O Mefiboset.]. </div>
<div class='q'>Huan Merib Baal quipixqui icone tlen quitocajti Micaía, </div>
<div class='q'>
<span class="verse" id="R19_41">41&#160;</span>Micaía quinpixqui iconehua tlen inintoca eliyayaj: Pitón, Melec, Tarea huan Acaz. </div>
<div class='q'>
<span class="verse" id="R19_42">42&#160;</span>Huan Acaz quipixqui icone tlen quitocajti Jara. </div>
<div class='q'>Huan Jara quinpixqui iconehua tlen quintocajti: Alemet, Azmavet huan Zimri. </div>
<div class='q'>Huan Zimri quipixqui icone tlen itoca Mosa. </div>
<div class='q'>
<span class="verse" id="R19_43">43&#160;</span>Huan Mosa quipixqui icone tlen itoca Bina. </div>
<div class='q'>Huan Bina quipixqui icone tlen itoca Refaías. </div>
<div class='q'>Huan Refaías quipixqui icone tlen itoca Elasa. </div>
<div class='q'>Huan Elasa quipixqui icone tlen itoca Azel. </div>
<div class='q'>
<span class="verse" id="R19_44">44&#160;</span>Azel quinpixqui chicuaseme iconehua tlen inintoca eliyayaj: Azricam, Bocru, Ismael, Searías, Obadías huan Hanán.  </div>
<div class='psalmlabel' id='R110_0'> 10</div>
<div class='s'>Imiquilis Saúl huan iconehua </div>
<div class='p'>
<span class="verse" id="R110_1">1&#160;</span>Nopa filisteos quintehuijque nopa israelitame huan cholojtejque nopa israelitame. Huan nopa filisteos quinmictijque miyac israelitame ipan nopa tepetl Gilboa. 
<span class="verse" id="R110_2">2&#160;</span>Huan nopa filisteos quintoquilijque Saúl huan iconehua, huan quinmictijque iconehua tlen inintoca eliyayaj: Jonatán, Abinadab huan Malquisúa. 
<span class="verse" id="R110_3">3&#160;</span>Teipa nochi nopa filisteos quimajcahuayayaj cuatlamintli campa Saúl huan quiajsique huan tlahuel quicocojque. 
<span class="verse" id="R110_4">4&#160;</span>Teipa Saúl quitzajtzili itemach huan quiilhui: “Xijquixti momachete huan xinechmicti nimantzi pampa hueli hualase filisteos huan nechchihuilise miyac tlamantli para nechpinahualtise.” </div>
<div class='p'>Pero itemach majmahuiyaya huan ax quinequiyaya quimictis. Huajca Saúl quicuic imachete huan mosentlapalhuili ipan itlacayo huan mijqui. 
<span class="verse" id="R110_5">5&#160;</span>Huan quema itemach quiitac para Saúl ya momicti, yajaya nojquiya momicti ica imachete. 
<span class="verse" id="R110_6">6&#160;</span>Huan ijquiyampa ipan san setzi tonali mijqui Saúl huan eyi iconehua. Huan nopona tlanqui nochi tlen eliyaya tlen ixinajcho tlen mochijtosquíaj tlanahuatijquetl teipa tlen ya. </div>
<div class='p'>
<span class="verse" id="R110_7">7&#160;</span>Quema quimatque nopa israelitame tlen itztoyaj ipan nopa tlamayamitl para cholojtoyaj ininsoldados huan para Saúl huan eyi iconehua ya mijque, quicajtejque inialtepehua huan nojquiya cholojque. Huajca nopa filisteos moaxcatijque nopa altepetini huan mocajque nopona. </div>
<div class='p'>
<span class="verse" id="R110_8">8&#160;</span>Huan mostlaijqui nopa filisteos mocuepque para quicuise nochi tlamantli tepostli tlen quicajque nopa israelita soldados tlen mijque ipan tlatehuijcayotl. Huan quema quipejpentiyahuiyayaj nopa tlamantli, quinpantijque inintlacayohua Saúl huan iconehua ipan tepetl Gilboa. 
<span class="verse" id="R110_9">9&#160;</span>Huajca quicuique iyolixtzajca Saúl tlen itlacayo huan quitzontequilijque itzonteco. Huan nimantzi quintitlanque tlayolmelahuani ipan nochi inintlal para ma quinyolmelahuaca tlacame huan ininteteyohua para ya mijqui Tlanahuatijquetl Saúl. 
<span class="verse" id="R110_10">10&#160;</span>Teipa quintlalijque iteposhua Saúl ipan itlapepecholhua nopa tiopamitl tlen ininteteyohua. Huan itzonteco quicuapilojque ipan nopa tiopamitl tlen nopa inintotiotzi tlen itoca Dagón. </div>
<div class='p'>
<span class="verse" id="R110_11">11&#160;</span>Huan nopa israelitame ipan altepetl Jabes ipan tlali Galaad quimatque nochi tlen nopa filisteos quichihuilijtoyaj Saúl. 
<span class="verse" id="R110_12">12&#160;</span>Huajca nochi nopa tlacame tlen tlahuel motemacayayaj motlalanque huan quicuitoj tlen mocajqui tlen itlacayo Saúl huan inintlacayo iconehua. Huan quinhualicaque huan nopona quintlalpachojque iniomiyohua itzintla se ahua cuahuitl ipan Jabes. Huan mosajque para chicome tonali para quinnextilise tlatlepanitacayotl. </div>
<div class='p'>
<span class="verse" id="R110_13">13&#160;</span>Huajca queja nopa mijqui Saúl pampa ax quitlepanitac TOTECO huan mosisinijtoya ica ya. 
<span class="verse" id="R110_14">14&#160;</span>Nojquiya mijqui pampa ax quitlajtlani TOTECO ma quiconsejomaca, pero yajqui campa nopa sihuatl tlen quincamahuía mijcatzitzi. Yeca TOTECO quintzontlamilti huan nopa tlanahuatilistli tlen quipiyayaya, quimactili David tlen elqui icone Isaí.  </div>
<div class='psalmlabel' id='R111_0'> 11</div>
<div class='s'>David quitlalijque tlanahuatijquetl tlen nochi israelitame </div>
<div class='p'>
<span class="verse" id="R111_1">1&#160;</span>Huajca nochi israelitame mosentilijque ipan altepetl Hebrón campa itztoya David para quicamahuise. Huan quiilhuijque: “Tojuanti timoteixmatcahua. 
<span class="verse" id="R111_2">2&#160;</span>Yonque Saúl eliyaya tlanahuatijquetl, elqui ta tlen tiquinyacanayaya isoldados para tlatlanise ipan tlatehuijcayotl. Huan TOTECO Dios tlen itztoc moTeco ya mitzilhuijtoc para ta tielis totlamocuitlahuijca tiisraelitame huan ta tielis totlanahuatijca.” 
<span class="verse" id="R111_3">3&#160;</span>Huan ajsicoj campa David itztoya ipan altepetl Hebrón nochi nopa huehue tlacame tlen quihuicayayaj tequitl ipan tlali Israel. Huan iixpa TOTECO, David quichijqui se tlajtoli ininhuaya. Huan quitequilijque aceite ipan itzonteco David para quitequimacase ma eli inintlanahuatijca israelitame. Huan nochi mochijqui san queja TOTECO quiilhuijtoya Samuel. </div>
<div class='s'>David quitlanqui Jerusalén </div>
<div class='p'>
<span class="verse" id="R111_4">4&#160;</span>Teipa David huan nochi nopa israelitame yajque ipan altepetl Jerusalén tlen quitocajtiyayaj Jebús pampa ipan nopa tonali itztoyaj nopona tlacame tlen inintoca eliyayaj jebuseos. 
<span class="verse" id="R111_5">5&#160;</span>Huan nopa jebuseos quiilhuijque David para ax hueli calaquis nopona. Huajca David pejqui quintehuía huan moaxcati nopa cali tlen más cuali tlasencahuali ipan nopa barrio tlen itoca Sion tlen ama quitocajtíaj Ialtepe David. 
<span class="verse" id="R111_6">6&#160;</span>Huan David quinilhui isoldados: “Catlía hueli tlen imojuanti tlen tlayacanas ipan nopa tlatehuijcayotl ica nopa jebuseos, nijchihuas ma eli tlayacanquetl tlen nochi nosoldados.” </div>
<div class='p'>Huan Joab, icone Sarvia, tlayacantiyajqui ipan tlatehuijcayotl huan David quitequitlali ma quinyacana isoldados. 
<span class="verse" id="R111_7">7&#160;</span>Huan David mocajqui para itztos ipan nopa cali tlen más tetic huan más temachtli huan yeca quitocajtiyayaj nopa barrio Ialtepe David. 
<span class="verse" id="R111_8">8&#160;</span>Huan David quichijchijqui para nopa altepetl ma quiyahualo nopa cali tlen temachtli. Quipehualti campa itoca Milo huan quicualtlali hasta campa nopa tepamitl. Huan Joab quicualtlaliyaya nochi sequinoc lugares ipan altepetl Jerusalén. 
<span class="verse" id="R111_9">9&#160;</span>Huan pampa TOTECO Tlen Quinyacana Ielhuicac Ejcahua Ma Tlatlanitij itztoya ica David, yajaya mochijqui más chicahuac ipan itequi queja tlanahuatijquetl huan mochijqui más hueyi iniixpa tlacame pampa nochi quitlepanitayayaj. </div>
<div class='s'>Isoldados David tlen tlahuel motemacaque </div>
<div class='p'>
<span class="verse" id="R111_10">10&#160;</span>Huan nica eltoc inintoca nopa soldados tlen tlahuel motemacayayaj ipan tlatehuijcayotl. Elque inijuanti tlen quinyolchicajque nopa tlayacanca israelitame ma quitlalise David queja inintlanahuatijca senquistoc queja TOTECO quinnahuatijtoya. 
<span class="verse" id="R111_11">11&#160;</span>Nopa achtohui soldado tlen tlahuel motemacac ipan tlatehuijcayotl elqui Jasobeam, icone Hacmoni. Yajaya eliyaya inintlayacanca nopa Eyi tlen más motemacayayaj tlen nochi sequinoc. Se tonali Jasobeam quinmicti 300 tlacame ica icuatlami tlen huehueyac. 
<span class="verse" id="R111_12">12&#160;</span>Nopa ompaca soldado tlen nopa Eyi tlen tlahuel motemacayayaj eliyayaj Eleazar tlen icone Dodo huan iixhui Ahoh. 
<span class="verse" id="R111_13">13&#160;</span>Quema David quintehuiyaya nopa filisteos ipan tlali Pasdamim, Eleazar itztoya nopona ihuaya. Nopa tlatehuijcayotl elqui ipan se cebada mili huan nopa israelita soldados cholojtejque iniixpa nopa filisteos. 
<span class="verse" id="R111_14">14&#160;</span>Pero Eleazar huan David tlatehuijque chicahuac ipan nopa cebada mili huan quintlanque nopa filisteos pampa TOTECO quinpalehui huan quinchijqui ma tlatlanica. </div>
<div class='p'>
<span class="verse" id="R111_15">15&#160;</span>Se tonali quema Tlanahuatijquetl David motlatijtoya ipan nopa mijca ostotl ipan tlali Adulam huan ajsicoj nopa Eyi soldados. Nopa Eyi tlen motemacayayaj itztoyaj ipan nopa 30 soldados tlen tlahuel motemacayayaj. Huan nopa Eyi yajque quinamiquitij David campa nopa hueyi tetl huan nochi nopa filisteo soldados mochijtoyaj nechca ipan nopa tlamayamitl ipan tlali Refaim. 
<span class="verse" id="R111_16">16&#160;</span>Huan ipan nopa tonali David itztoya ipan nopa lugar tlen temachtli quema nopa filisteos ya moaxcatijtoyaj altepetl Belén. 
<span class="verse" id="R111_17">17&#160;</span>Huajca David tlahuel amiquiyaya huan ax moilhui tlen quiijtohuayaya. San quiijto: “Nelía cuali elisquía se quentzi atl tlen huala ipan nopa pila campa ipuertajyo altepetl Belén.” </div>
<div class='p'>
<span class="verse" id="R111_18">18&#160;</span>Huajca nimantzi nopa Eyi soldados tlen tlahuel motemacaj quisque huan ixtacatzi panotiyajque campa nopa filisteo soldados huan quiquixtijque atl ipan nopa pila tlen eltoc campa ipuertajyo altepetl Belén huan quihualiquilijque David. Pero nelía moyolcoco ica tlen quiijtojtoya huan ax quinejqui quiis nopa atl. San quitoyajqui tlalchi para ma eli queja se tlacajcahualistli para TOTECO. 
<span class="verse" id="R111_19">19&#160;</span>Huan yajaya quiijto: “Toteco Dios, moixpa nitlatestigojquetza para ax niquis ni atl. ¿Quejatza niquisquía ni atl tlen tlahuel ipati? Hueltosquíaj quitoyajtosquíaj inieso ni tlacame para quicuitoj. Elisquía queja san nicahuilmati ininyolis ni tlacame huan hueltosquíaj quinmictijtosquíaj. Yeca ax quinamiqui para niquis.” Huan nelía ax quiic. </div>
<div class='p'>Queja nopa quichijque nopa Eyi soldados tlen tlahuel motemacaj. </div>
<div class='p'>
<span class="verse" id="R111_20">20&#160;</span>Abisai, iicni Joab, elqui inintlayacanca nopa 30 soldados tlen motemacaj. Se tonali yajaya quinmicti 300 tlacame ica icuatlami tlen huehueyac huan mochijqui tlen nelía hueyi huan nochi quitlepanitayayaj queja quintlepanitaj nopa Eyi. 
<span class="verse" id="R111_21">21&#160;</span>Huajca nochi tlacame más quitlepanitayayaj Abisai que nopa 30 soldados. Huan Abisai itztoya inintlayacanca nopa 30 tlen motemacayayaj, pero yajaya ax motemacayaya queja nopa Eyi tlen más motemacaj. </div>
<div class='p'>
<span class="verse" id="R111_22">22&#160;</span>Nojquiya itztoya Benaía, icone Joiada, tlen ehuayaya ipan altepetl Cabseel. Yajaya cuali quiixmatqui quejatza tlatehuis huan quichijqui miyac huejhueyi tlamantli. Se tonali quinmicti huejhueyi tlacame tlen altepetl Moab tlen itztoyaj queja tecuanime. Seyoc tonali quema tlasehuetziyaya, Benaía motlalojtiyajqui huan quitoquili se tecuani tlen mahuilili hasta ipan se ostotl. Huan yonque tlaalahua campa hueli, quiajsic nopa tecuani huan quimicti. 
<span class="verse" id="R111_23">23&#160;</span>Seyoc huelta ica se cuahuitl imaco quimicti se Egipto ejquetl tlen quipixqui nechca ome metro huan tlajco ihuejcapanca yonque nopa Egipto ejquetl quihualicayaya se cuatlamintli tlen huehueyac huan tlahuel patlahuac, huan Benaía san quihuicayaya se cuatopili. Quinechcahui campa nopa Egipto ejquetl huan quicuili nopa hueyi cuatlamintli tlen huehueyac tlen quihuicayaya imaco huan ica quimicti. 
<span class="verse" id="R111_24">24&#160;</span>Queja ni elqui nopa tlamantli tlen quichijqui Benaía para nochi quiixmatise queja nojquiya quinixmatque nopa Eyi tlen tlahuel motemacayayaj. 
<span class="verse" id="R111_25">25&#160;</span>Yeca Benaía quiseliyaya más tlatlepanitacayotl tlen nopa 30 soldados, pero ax eliyaya queja nopa Eyi tlen tlahuel motemacayayaj. Huan David quitlapejpeni Benaía ma eli itemach o itlamocuitlahuijca. </div>
<div class='p'>
<span class="verse" id="R111_26">26&#160;</span>Nica eltoc inintoca nopa sequinoc tlatehuiani tlen eliyayaj isoldados David: </div>
<div class='q'>Asael, iicni Joab; </div>
<div class='q'>Elhanan, icone Dodo, tlen ehuayaya altepetl Belén; </div>
<div class='q'>
<span class="verse" id="R111_27">27&#160;</span>Samot tlen ehuayaya tlali Harod; </div>
<div class='q'>Heles tlen hualayaya altepetl Pelón; </div>
<div class='q'>
<span class="verse" id="R111_28">28&#160;</span>Ira, icone Iques, tlen huala altepetl Tecoa; </div>
<div class='q'>Abiezer tlen ehuayaya altepetl Anatot; </div>
<div class='q'>
<span class="verse" id="R111_29">29&#160;</span>Sibecai tlen ehuayaya altepetl Husat; </div>
<div class='q'>Hai tlen ehuayaya altepetl Ahoh; </div>
<div class='q'>
<span class="verse" id="R111_30">30&#160;</span>Maharai tlen ehuayaya altepetl Netofa; </div>
<div class='q'>Heled, icone Baana, tlen ehuayaya altepetl Netofa; </div>
<div class='q'>
<span class="verse" id="R111_31">31&#160;</span>Itai, icone Ribai, tlen altepetl Gabaa ipan tlali Benjamín; </div>
<div class='q'>Benaía tlen ehuayaya altepetl Piratón; </div>
<div class='q'>
<span class="verse" id="R111_32">32&#160;</span>Hurai tlen ehuayaya nechca atemitl Gaas; </div>
<div class='q'>Abiel tlen ehuayaya altepetl Arbat; </div>
<div class='q'>
<span class="verse" id="R111_33">33&#160;</span>Azmavet tlen eliyaya se Barhumita tlacatl; </div>
<div class='q'>Eliaba tlen ehuayaya altepetl Saalbon; </div>
<div class='q'>
<span class="verse" id="R111_34">34&#160;</span>Iconehua Hasem tlen ehuayayaj altepetl Gizón; </div>
<div class='q'>Jonatán, icone Sage, tlen ehuayaya altepetl Arar; </div>
<div class='q'>
<span class="verse" id="R111_35">35&#160;</span>Ahíam, icone Sacar, tlen nojquiya ehuayaya altepetl Arar; </div>
<div class='q'>Elifal, icone Ur; </div>
<div class='q'>
<span class="verse" id="R111_36">36&#160;</span>Hefer tlen ehuayaya altepetl Mequerat; </div>
<div class='q'>Ahías tlen ehuayaya altepetl Pelón; </div>
<div class='q'>
<span class="verse" id="R111_37">37&#160;</span>Hezro tlen ehuayaya altepetl Carmelo; </div>
<div class='q'>Naarai, icone Ezbai; </div>
<div class='q'>
<span class="verse" id="R111_38">38&#160;</span>Joel, iicni Natán; </div>
<div class='q'>Mibhar, icone Hagrai; </div>
<div class='q'>
<span class="verse" id="R111_39">39&#160;</span>Selec tlen ehuayaya altepetl Amón; </div>
<div class='q'>Naharai tlen ehuayaya altepetl Beerot huan quihuicac iyolixtzajca Joab tlen eliyaya icone Sarvia. </div>
<div class='q'>
<span class="verse" id="R111_40">40&#160;</span>Ira tlen ehuayaya altepetl Itra; </div>
<div class='q'>Gareb tlen nojquiya ehuayaya altepetl Itra; </div>
<div class='q'>
<span class="verse" id="R111_41">41&#160;</span>Urías tlen eliyaya se heteo tlacatl; </div>
<div class='q'>Zabad, icone Ahlai; </div>
<div class='q'>
<span class="verse" id="R111_42">42&#160;</span>Adina, icone Siza, se iixhui Rubén tlen quinyacanayaya 30 tlacame tlen nojquiya hualajque ipan nopa hueyi familia tlen Rubén; </div>
<div class='q'>
<span class="verse" id="R111_43">43&#160;</span>Hanán, icone Maaca; </div>
<div class='q'>Josafat, tlen ehuayaya altepetl Mitna; </div>
<div class='q'>
<span class="verse" id="R111_44">44&#160;</span>Uzías, tlen ehuayaya altepetl Astarot; </div>
<div class='q'>Sama huan Jehiel, iconehua Hotam, tlen ehuani altepetl Aroer; </div>
<div class='q'>
<span class="verse" id="R111_45">45&#160;</span>Jediael, icone Simri; </div>
<div class='q'>huan Joha, iicni, tlen ehuayayaj altepetl Tiza; </div>
<div class='q'>
<span class="verse" id="R111_46">46&#160;</span>Eliel tlen ehuayaya altepetl Mahavi; </div>
<div class='q'>Jerebai huan Josavía, iconehua Elnaam; </div>
<div class='q'>Itma tlen ehuayaya altepetl Moab; </div>
<div class='q'>
<span class="verse" id="R111_47">47&#160;</span>huan Eliel, Obed huan Jaasiel tlen ehuayayaj altepetl Mesoba.  </div>
<div class='psalmlabel' id='R112_0'> 12</div>
<div class='s'>Soldados tlen mosejcotilijque ica David </div>
<div class='p'>
<span class="verse" id="R112_1">1&#160;</span>Ama nimechilhuis inintoca sequin soldados tlen tlahuel motemacayayaj tlen yajque mosentilijque ica David ipan Siclag quema motlatijtinemiyaya tlen Tlanahuatijquetl Saúl tlen icone Cis. Ni tlacame, ica nopa sequinoc soldados tlen ya itztoyaj ihuaya David, itztoyaj tlen moquetzque más nechca David ipan tlatehuijcayotl. 
<span class="verse" id="R112_2">2&#160;</span>Nochi ni tlacame cuali quiixmatiyayaj quejatza quitequihuise nopa cuahuitoli, cuatlamintli huan tehuitlatztli. Nochi inijuanti hueliyayaj quimajcahuaj tetl o cuatlamintli ica ininma nejmatl huan ica ininma arraves. Huan nochi eliyayaj iteixmatcahua Tlanahuatijquetl Saúl huan hualayayaj tlen nopa hueyi familia Benjamín. </div>
<div class='p'>
<span class="verse" id="R112_3">3&#160;</span>Iniachtohui tlayacanca itoca eliyaya Ahiezer. Ininteipa tlayacanca elqui Joás, iicni Ahiezer. Inijuanti itztoyaj iconehua Semaa tlen ehuayaya altepetl Gabaa. Nopa soldados tlen ni tlacame quinyacanayayaj itoca eliyayaj: </div>
<div class='q'>Jeziel huan Pelet, iconehua Azmavet; </div>
<div class='q'>Beraca huan Jehú tlen ehuayaya altepetl Anatot; </div>
<div class='q'>
<span class="verse" id="R112_4">4&#160;</span>Ismaías tlen ehuayaya altepetl Gabaón, se tlatehuijquetl tlen nochi quiixmatiyayaj huan se tlayacanquetl tlen nopa 30 soldados tlen tlahuel motemacayayaj; </div>
<div class='q'>Jeremías, Jahaziel, Johanán, Jozabad tlen ehuayaya altepetl Gedera; </div>
<div class='q'>
<span class="verse" id="R112_5">5&#160;</span>Eluzai, Jerimot, Bealías, Semarías huan Sefatías tlen ehuayayaj altepetl Haruf; </div>
<div class='q'>
<span class="verse" id="R112_6">6&#160;</span>Elcana, Isías, Azareel, Joezer huan Jasobeam tlen itztoyaj iteipa ixhuihua Coré; </div>
<div class='q'>
<span class="verse" id="R112_7">7&#160;</span>huan Joela huan Zebadías, iconehua Jeroham, tlen ehuayayaj altepetl Gedor. </div>
<div class='p'>
<span class="verse" id="R112_8">8&#160;</span>Nojquiya sequin soldados ipan nopa hueyi familia Gad tlen tlahuel quiixmatque tlatehuise nojquiya motemacaque ica David quema itztoya ipan nopa lugar temachtli ipan huactoc tlali. Inijuanti quipixque tlahuel miyac yajatili para tlatehuise ica yolixtzajcayotl huan cuatlamintli tlen huehueyac. Tlahuel tetique ni tlacame. Nesiyaya para quipixque fuerza hasta quipixque ininxayac queja tecuani huan motlalohuayayaj chicahuac queja masame ipan cuatitlamitl. 
<span class="verse" id="R112_9">9&#160;</span>Inijuanti inintoca eliyayaj: Ezer inintlayacanca, Obadías iniompaca tlayacanca, teipa Eliab, 
<span class="verse" id="R112_10">10&#160;</span>Mismana, Jeremías, 
<span class="verse" id="R112_11">11&#160;</span>Atai, Eliel, 
<span class="verse" id="R112_12">12&#160;</span>Johanán, Elzabad, 
<span class="verse" id="R112_13">13&#160;</span>Jeremías huan Macbanai. 
<span class="verse" id="R112_14">14&#160;</span>Ni tlacame tlen nopa hueyi familia Gad nelía eliyayaj soldados tlen tetique. Tlen ax más quipixqui tetili tlen inijuanti ipati eliyaya queja 100 soldados ipan se tlatehuijcayotl. Huan tlen más quipixqui chicahualistli ipati eliyaya queja 1000 soldados. 
<span class="verse" id="R112_15">15&#160;</span>Huan ipan nopa achtohui metztli ipan ininxihui, quema nopa atemitl Jordán mochijtoya huejcatla, nopa tlacame apanoque huan quintojtocaque nochi nopa tlacame tlen itztoyaj ipan nopa tlamayamitl itejteno atemitl ica campa quisa tonati huan ipan nica nali ipan nopa tlamayamitl ica campa calaqui tonati. </div>
<div class='p'>
<span class="verse" id="R112_16">16&#160;</span>Nojquiya yajque campa motlatijtoya David sequinoc tlacame tlen nopa huejhueyi familias tlen Benjamín huan Judá. 
<span class="verse" id="R112_17">17&#160;</span>Huan David quisqui quinnamiquico huan quinilhui: </div>
<div class='p'>―Intla inhualajtoque ica cuali para innechpalehuise, nimechselía ica nochi noyolo huan timohuampochihuase. Pero intla inhualajtoque para innechcajcayahuase huan para innechtemactilise ininmaco nocualancaitacahua yonque ax nijchijtoc niyon se tlamantli tlen ax cuali, huajca Toteco Dios tlen elqui ininTeco tohuejcapan tatahua ma inmechtlatzacuilti. </div>
<div class='p'>
<span class="verse" id="R112_18">18&#160;</span>Huan Itonaltzi Toteco hualajqui ipan Amasai, yajaya tlen teipa mochijqui tlayacanquetl tlen nopa 30 soldados. Huan Itonaltzi Toteco quimacac itlajtol huan quej ni quiilhui David icone Isaí: </div>
<div class='q'>“David, tojuanti timoaxcahua. Timocahuase monechca. </div>
<div class='q'>Tihualajtoque ica tlasehuilistli ica ta huan ininhuaya motlapalehuijcahua, </div>
<div class='q'>Toteco moDios ma mitzpalehui.” </div>
<div class='p'>Huan David quinseli huan quinchijqui ma elica tlayacanani tlen isoldados. </div>
<div class='p'>
<span class="verse" id="R112_19">19&#160;</span>Nojquiya sequin soldados tlen hualajque tlen nopa hueyi familia Manasés, nojquiya quicajtejque Tlanahuatijquetl Saúl huan motemacaque ica David quema yajaya yahuiyaya para quinpalehuis nopa filisteos para quitehuise Saúl. Pero quema David ajsito nopona, inintlayacancahua nopa filisteos ax quinejque para David huan itlacajhua ma tlatehuitij ininhuaya. Moilhuijque más cuali para sampa quincuepaltise. Moilhuiyayaj huelis David huan itlacajhua sampa moyoltlalisquíaj ihuaya Tlanahuatijquetl Saúl huan mosejcotilise sampa ihuaya huan san sejco Saúl huan israelitame quinmictisquíaj filisteos. 
<span class="verse" id="R112_20">20&#160;</span>Huan nica eltoc inintoca nopa tlacame tlen nopa hueyi familia Manasés tlen motemacaque ica David quema yajaya yajqui ipan altepetl Siclag: Adnas, Jozabad, Jadiaiel, Micael, Jozabad, Eliú huan Ziletai. Sesen tlen inijuanti eliyaya nopa hueyi tlayacanquetl tlen se mil soldados tlen nopa hueyi familia Manasés. 
<span class="verse" id="R112_21">21&#160;</span>Ni tlacame huan ininsoldados quipalehuijque David ma quinquixti tlaxtequini tlen campa hueli nemiyayaj. Ni tlacame nelía motemacayayaj ipan tlatehuijcayotl. Huan David quinchijqui ma elica tlayacanani ipan isoldados. 
<span class="verse" id="R112_22">22&#160;</span>Huan mojmostla hualayayaj más tlacame huan motemacayayaj ica David hasta teipa quinpixqui tlahuel miyac isoldados. Inijuanti elque queja ininmiyaca ielhuicac ejcahua Toteco Dios. </div>
<div class='s'>Tlen mosejcotilijque ica David ipan Hebrón </div>
<div class='p'>
<span class="verse" id="R112_23">23&#160;</span>Nica ijcuilijtoc inintoca nopa soldados tlen motemacaque ica David ipan altepetl Hebrón. Ni tlacame tlahuel quinequiyayaj para David ma eli inintlanahuatijca huan ax Saúl senquistoc queja Toteco quiijtojtoya para panos. </div>
<div class='q'>
<span class="verse" id="R112_24">24&#160;</span>Tlen nopa hueyi familia Judá itztoyaj 6 mil 800 soldados tlen mocualtlalijtoyaj ica tepos yolixtzajcayotl para quimanahuise inintlacayo tlen cuatlamintli. </div>
<div class='q'>
<span class="verse" id="R112_25">25&#160;</span>Tlen nopa hueyi familia Simeón itztoyaj 7 mil 100 soldados tlen tlahuel motemacaj huan tlen tlahuel quipixtoyaj fuerza. </div>
<div class='q'>
<span class="verse" id="R112_26">26&#160;</span>Tlen nopa hueyi familia Leví itztoyaj 4 mil 600. 
<span class="verse" id="R112_27">27&#160;</span>Huan ipan ni tlacame itztoya Joiada tlen quinyacanqui 3 mil 700 soldados tlen eliyayaj iteipa ixhuihua Aarón. 
<span class="verse" id="R112_28">28&#160;</span>Se tlen inijuanti quitocajtiyayaj Sadoc. Sadoc elqui se telpocatl tlen tlahuel motemacayaya huan quinnahuatiyaya 22 tlen ihueyi familia tlen tlatehuiyayaj huan nochi 22 nojquiya itztoyaj tlayacanani. </div>
<div class='q'>
<span class="verse" id="R112_29">29&#160;</span>Tlen nopa hueyi familia Benjamín tlen eliyayaj huicaltini ica Saúl, san itztoyaj 3 mil soldados tlen quipalehuijque David. Hasta ipan ni tonali, miyac tlen nopa familia Benjamín noja quitoquiliyayaj Tlanahuatijquetl Saúl. </div>
<div class='q'>
<span class="verse" id="R112_30">30&#160;</span>Tlen nopa hueyi familia Efraín, itztoyaj 20 mil 800 soldados tlen tlahuel quipixque fuerza. Huan sese inijuanti quiseliyayaj miyac tlatlepanitacayotl ipan ifamilia. </div>
<div class='q'>
<span class="verse" id="R112_31">31&#160;</span>Tlen nopa tlajco nopa hueyi familia Manasés, quintitlanqui 18 mil soldados para quitlalitij David ma eli tlanahuatijquetl. </div>
<div class='q'>
<span class="verse" id="R112_32">32&#160;</span>Tlen nopa hueyi familia Isacar, itztoyaj 200 tlayacanani ica ininteixmatcahua. Nochi inijuanti itztoyaj nelía tlalnamiquini huan quimatiyayaj quejatza eltoya tlamantli ipan inintlal huan tlaque monequiyaya quichihuase nopa israelitame para monejnemiltise xitlahuac. Huan nochi ininteixmatcahua quitoquiliyayaj senquistoc tlen ni 200 tlacame quiijtohuayayaj. </div>
<div class='q'>
<span class="verse" id="R112_33">33&#160;</span>Tlen nopa hueyi familia Zabulón, itztoyaj 50 mil soldados tlen tlahuel motemacayayaj para tlatehuise. Huan inijuanti itztoyaj cuali tlacualtlalilme para quipalehuise David. </div>
<div class='q'>
<span class="verse" id="R112_34">34&#160;</span>Tlen nopa hueyi familia Neftalí, itztoyaj se mil tlayacanani huan 37 mil soldados tlen mocualtlalijtoyaj para tlatehuise huan quihuicayayaj ininyolixtzajcayohua huan inincuatlaminhua tlen huejhuehueyac. </div>
<div class='q'>
<span class="verse" id="R112_35">35&#160;</span>Tlen nopa hueyi familia Dan, itztoyaj 28 mil 600 soldados tlen cuali mocualtlalijtoyaj para tlatehuise. </div>
<div class='q'>
<span class="verse" id="R112_36">36&#160;</span>Ipan nopa hueyi familia Aser, itztoyaj 40 mil soldados tlen mocualtlalijtoyaj para tlatehuise ica miyac tlamantli tepostli. </div>
<div class='q'>
<span class="verse" id="R112_37">37&#160;</span>Huan nojquiya ipan nopa seyoc inali atemitl Jordán ica campa quisa tonati, itztoyaj 120 mil soldados tlen hualajque ipan nopa hueyi familia Rubén, Gad huan nopa tlajco familia Manasés. Nochi inijuanti mocualtlalijtoyaj para tlatehuise ica miyac tlamantli tepostli. </div>
<div class='p'>
<span class="verse" id="R112_38">38&#160;</span>Nochi ni tlatehuijca tlacame tlen tlahuel motemacayayaj, ajsicoj ipan altepetl Hebrón ica nochi ininyolo para quitlalise David queja inintlanahuatijca para nochi tlali Israel. 
<span class="verse" id="R112_39">39&#160;</span>Huan quichijque se hueyi ilhuitl para eyi tonali. Huan tlacuajque ihuaya David pampa ininteixmatcahua quicualtlalijtoyaj se hueyi tlacualistli para quema inijuanti ajsisquíaj. 
<span class="verse" id="R112_40">40&#160;</span>Huan nopa tlacame tlen huejca ehuani queja tlen hualajque tlen nopa familias tlen Isacar, Zabulón huan Neftalí quihualicatoyaj tlacualistli ipan burrojme, camellos, mulas huan huacaxme. Nochi ni tlapiyalime quinmamaltijtoyaj miyac tlacualistli. Ipan ni ilhuitl quihualicaque nochi tlamantli tlacualistli, queja itlajca nopa higo cuahuitl, xocomecatl itlajca tlen huactoc, xocomeca atl, huacaxme huan borregojme pampa nochi tlacame ipan nochi tlali Israel tlahuel paquiyayaj para quitlalise David queja tlanahuatijquetl.  </div>
<div class='psalmlabel' id='R113_0'> 13</div>
<div class='s'>David quihualicac icaxa Toteco ipan Jerusalén </div>
<div class='p'>
<span class="verse" id="R113_1">1&#160;</span>Huajca David quintlajtlani consejo nochi nopa tlayacanani tlen isoldados huan teipa quema nochi tlali Israel ehuani mosentilijtoyaj, quinilhui: 
<span class="verse" id="R113_2">2&#160;</span>“Intla inquiitaj cuali huan intla ipaquilis Toteco, ma tiquintitlanica tlayolmelahuani campa itztoque nochi tlacame campa hueli ipan tlali Israel. Nojquiya ma tiquinyolmelahuatij nopa totajtzitzi huan levitame tlen itztoque ipan inialtepehua huan ininpotreros para ma hualaca mosentiliquij tohuaya. 
<span class="verse" id="R113_3">3&#160;</span>Huan queja nopa, san sejco tiyase tijcuitij icaxa Toteco Dios pampa ax tijchihuilijque cuenta ipan nopa tonali quema Saúl tlanahuatiyaya.” </div>
<div class='p'>
<span class="verse" id="R113_4">4&#160;</span>Huan nochi nopa miyac tlacame moilhuijque para cuali huan quiijtojque para ijquiyampa ma mochihua. </div>
<div class='p'>
<span class="verse" id="R113_5">5&#160;</span>Huajca David quinsentili nochi nopa tlacame tlen itztoyaj tlen se lado itlal nechca altepetl Sihor tlen monepantía ihuaya tlali Egipto huan hasta sejcoyoc campa eltoya ipuertajyo altepetl Hamat. Quinilhui ma hualaca huan quicuitij icaxa Toteco Dios tlen eltoya ipan altepetl Quiriat Jearim. 
<span class="verse" id="R113_6">6&#160;</span>Teipa David huan nochi nopa israelitame, yajque altepetl Quiriat Jearim tlen nojquiya itoca Baala, tlen mopantía ipan tlali Judá. Huan quicuitoj icaxa Toteco Dios tlen itztoc más huejcapa campa itztoque seyoc tlamantli elhuicac ehuani tlen inintoca querubines. 
<span class="verse" id="R113_7">7&#160;</span>Huan quicuitejque nopa caxa ipan ichaj Abinadab huan quitlalijque ipan se carro tlen yancuic. Huan Uza huan Ahío quitilanayayaj nopa carro ica ome huacaxme. 
<span class="verse" id="R113_8">8&#160;</span>Huan David huan nochi nopa israelitame huitontiyohuiyayaj ica miyac paquilistli iixpa Toteco Dios ica nochi ininchicahualis. Huan nojquiya huicatiyohuiyayaj huan tlatzotzontiyohuiyayaj ica arpas, cítaras, panderos, címbalos huan ica tlapitzali. </div>
<div class='p'>
<span class="verse" id="R113_9">9&#160;</span>Pero quema ajsitoj ipan nopa lugar campa quiyolquixtíaj trigo ipan tlali Quidón, nopa huacaxme motepotlamijque. Huan Uza quixitlajqui ima para quitzacuilis nopa caxa para ma ax motepexihui. 
<span class="verse" id="R113_10">10&#160;</span>Huajca TOTECO tlahuel cualanqui ica Uza pampa quitlali ima ipan nopa caxa. Huan quitzontlamilti huan nopona mijqui iixpa Toteco Dios. </div>
<div class='p'>
<span class="verse" id="R113_11">11&#160;</span>Huan David mocueso miyac pampa TOTECO quimicti Uza. Huan nopa lugar campa mijqui, David quitocajti Pérez Uza, tlen quinequi quiijtos Campa Mijqui Uza. Huan queja nopa itoca hasta ama. </div>
<div class='p'>
<span class="verse" id="R113_12">12&#160;</span>Huan ipan nopa tonal, David pejqui tlahuel quiimacasqui Toteco Dios huan moilhui: “Intla queja nopa mahuilili se quinechcahuis icaxa Toteco Dios, ¿quejatza huelis nijhuicas hasta Jerusalén?” 
<span class="verse" id="R113_13">13&#160;</span>Huajca ax quihuicaque nopa caxa hasta Ialtepe David. David tlanahuati ma quihuicaca ipan ichaj se tlacatl tlen itoca Obed Edom tlen hualajqui altepetl Gat. 
<span class="verse" id="R113_14">14&#160;</span>Huan icaxa Toteco Dios mocajqui ipan ichaj Obed Edom para eyi metztli, huan TOTECO tlahuel quitiochijqui nopa tlacatl huan ifamilia.  </div>
<div class='psalmlabel' id='R114_0'> 14</div>
<div class='s'>Hiram quintitlanqui calchihuani ma quipalehuitij David </div>
<div class='p'>
<span class="verse" id="R114_1">1&#160;</span>Hiram, tlen eliyaya tlanahuatijquetl ipan altepetl Tiro, quititlanili David sequin tlacame tlen quiixmatiyayaj quejatza quisencahuase se cali. Sequin quiixmatij quitecpichose tetl huan sequin itztoyaj cuaximani. Nojquiya quititlanqui miyac tiocuahuitl para ica quichihuase huapali. 
<span class="verse" id="R114_2">2&#160;</span>David quimachili para TOTECO quinicneliyaya itlacajhua, huan yeca quichijtoya ma eli tlanahuatijquetl ipan tlali Israel huan quichijtoya para itlanahuatijcayo ma eli nelía hueyi. </div>
<div class='s'>Sequinoc iconehua David </div>
<div class='p'>
<span class="verse" id="R114_3">3&#160;</span>Huan teipa David mocuepqui ipan altepetl Jerusalén huan nopona mocuili noja más isihuajhua. Huan quinpixqui miyac oquichpilme huan sihuapilme. 
<span class="verse" id="R114_4">4&#160;</span>Huan nica eltoc inintoca nopa oquichpilme tlen quinpixqui ipan altepetl Jerusalén: Samúa, Sobab, Natán, Salomón, 
<span class="verse" id="R114_5">5&#160;</span>Ibhar, Elisúa, Elpelet, 
<span class="verse" id="R114_6">6&#160;</span>Noga, Nefeg, Jafía, 
<span class="verse" id="R114_7">7&#160;</span>Elisama, Beeliada huan Elifelet. </div>
<div class='s'>David quintlanqui nopa filisteos </div>
<div class='p'>
<span class="verse" id="R114_8">8&#160;</span>Huan teipa nopa filisteos quimatque para David eliyaya nopa yancuic tlanahuatijquetl. Huajca quincualtlalijque ininsoldados para quiitzquise. Pero quema David quimatqui para hualayayaj ipan ojtli, nimantzi quinsentili isoldados huan yajqui quinnamiquito para motehuis ininhuaya. 
<span class="verse" id="R114_9">9&#160;</span>Huan nopa filisteos hualajque huan mochijque ipan nopa tlamayamitl tlen itoca Refaim. 
<span class="verse" id="R114_10">10&#160;</span>Huajca David quitlajtlani consejo Toteco Dios huan quiilhui: </div>
<div class='p'>―¿Tijnequi ma niya niquintehuiti nopa filisteos? ¿Xinechpalehuis para niquintlanis? </div>
<div class='p'>Huan TOTECO quinanquili huan quiilhui: </div>
<div class='p'>―Quena, xiya xiquintehuiti huan na niquintemactilis momaco. </div>
<div class='p'>
<span class="verse" id="R114_11">11&#160;</span>Huan David yajqui ipan Baal Perazim huan nopona quintlanqui nopa filisteos. Huan ica miyac paquilistli, quiijto: “Toteco Dios quichijtoc ni. Quintzontlamilti nocualancaitacahua queja atl tlen yahui chicahuac huan quitlapohua se aojtli.” Yeca nopa lugar quitocajtíaj Baal Perazim. (Baal Perazim quinequi quiijtos Toteco Ojtlapohua.) 
<span class="verse" id="R114_12">12&#160;</span>Nopa filisteo soldados quicajtejque ininteteyohua, huan David quinnahuati isoldados ma quinsentilica huan ma quintlatica. </div>
<div class='p'>
<span class="verse" id="R114_13">13&#160;</span>Quema panotoya miyac tonali nopa filisteos sampa hualajque huan mochijque ipan nopa tlamayamitl tlen itoca Refaim. 
<span class="verse" id="R114_14">14&#160;</span>Huan David sampa quitlajtlani Toteco Dios tlaque monequiyaya quichihuas, huan Toteco Dios quiilhui: </div>
<div class='p'>―Amo xiquintehui ica iniixpa. Ama xiya xiquinyahualo hasta iniica campa eltoc nopa bálsamo cuahuitl huan tlen nopona xiquintehui. 
<span class="verse" id="R114_15">15&#160;</span>Huan quema tijcaquis sasahuacaj ininxihuiyo nopa bálsamo cuatini queja miyac soldados tlen nejnentiyohuij, nimantzi xijpehualti xiquintehui. Nopa elis se tlanescayotl para na niya imoixpa para niquintzontlamiltis nopa filisteo soldados. </div>
<div class='p'>
<span class="verse" id="R114_16">16&#160;</span>Huajca David quichijqui nochi senquistoc queja Toteco Dios quinahuatijtoya, huan quintzontlamilti nochi nopa filisteo soldados. Quena, quintzontlamilti quema cholojtiyohuiyayaj tlen Gabaón hasta Gezer. 
<span class="verse" id="R114_17">17&#160;</span>Huan nochi tlacame campa hueli quimatque tlen quichijqui David, huan TOTECO quichijqui para tlacame ipan nochi tlaltini ipan tlaltepactli ma quiimacasica David.  </div>
<div class='psalmlabel' id='R115_0'> 15</div>
<div class='s'>David quihualicac icaxa Toteco ipan Jerusalén </div>
<div class='p'>
<span class="verse" id="R115_1">1&#160;</span>Huan David mosencahuili miyac caltini ipan nopa barrio tlen itoca Ialtepe David. Nojquiya quicualtlali se yoyon cali para ipan quitlalis icaxa Toteco Dios. 
<span class="verse" id="R115_2">2&#160;</span>Huan temacac ni tlanahuatili: “Quema tijhuicase icaxa Toteco Dios, san levitame hueli quihuicase. TOTECO quintlapejpenijtoc inijuanti para quihuicase icaxa huan para nochipa motequihuise nopona iixpa.” </div>
<div class='p'>
<span class="verse" id="R115_3">3&#160;</span>Teipa David quinsentili nochi israelitame ipan altepetl Jerusalén para quihualicase icaxa TOTECO tlen campa eltoya hasta nopa yancuic yoyon cali tlen yajaya quicualtlalijtoya. 
<span class="verse" id="R115_4">4&#160;</span>Huan David quinsentili miyac totajtzitzi huan levitame. </div>
<div class='q'>
<span class="verse" id="R115_5">5&#160;</span>Tlen ifamilia Coat hualajque 120, huan Uriel eliyaya inintlayacanca. </div>
<div class='q'>
<span class="verse" id="R115_6">6&#160;</span>Tlen ifamilia Merari hualajque 200, huan Asaías eliyaya inintlayacanca. </div>
<div class='q'>
<span class="verse" id="R115_7">7&#160;</span>Tlen ifamilia Gersón hualajque 130, huan Joel eliyaya inintlayacanca. </div>
<div class='q'>
<span class="verse" id="R115_8">8&#160;</span>Tlen ifamilia Elizafán hualajque 200, huan Semaías eliyaya inintlayacanca. </div>
<div class='q'>
<span class="verse" id="R115_9">9&#160;</span>Tlen ifamilia Hebrón hualajque 80, huan Eliel eliyaya inintlayacanca. </div>
<div class='q'>
<span class="verse" id="R115_10">10&#160;</span>Tlen ifamilia Uziel hualajque 112, huan Aminadab eliyaya inintlayacanca. </div>
<div class='p'>
<span class="verse" id="R115_11">11&#160;</span>Huan David quinotzqui Sadoc huan Abiatar tlen eliyayaj tlayacanani tlen totajtzitzi. Huan quinnotzqui nopa levita tlayacanani: Uriel, Asaías, Joel, Semaías, Eliel huan Aminadab. </div>
<div class='p'>
<span class="verse" id="R115_12">12&#160;</span>Huan quinilhui: “Imojuanti ininintlayacancahua nochi familias tlen levitame huan monequi ximotlapajpacchihuaca huan ma motlapajpacchihuaca nochi imoicnihua. Queja nopa huelis inquihualicase icaxa TOTECO Dios tlen toTeco tiisraelitame huan inquitlalise ipan nopa yoyon cali tlen nijsencahuilijtoc. 
<span class="verse" id="R115_13">13&#160;</span>Achtohuiya ax inquihuicayayaj nopa caxa queja quinamiqui huan TOTECO cualanqui tohuaya. Ax tijtemojque ipan itlanahuatilhua quejatza yajaya quiijtohua para ma tijhuicaca.” </div>
<div class='p'>
<span class="verse" id="R115_14">14&#160;</span>Huajca nochi nopa totajtzitzi huan nopa levitame motlapajpacchijque para huelise quicuitij icaxa TOTECO Dios tlen toTeco tiisraelitame. 
<span class="verse" id="R115_15">15&#160;</span>Huajca nopa levitame quihuicaque nopa caxa ipan iniajcol ica nopa ome huehueyac cuahuitl tlen quitlalilijtoyaj ipan nopa caxa para ica quihuicase pampa queja nopa TOTECO quinahuatijtoya Moisés ma quichihuaca. </div>
<div class='p'>
<span class="verse" id="R115_16">16&#160;</span>Nojquiya David quinilhui nopa levita tlayacanani para ma quintequimacaca levitame tlen huicani huan tlen quimatij tlatzotzonase para huicase ica miyac paquilistli ininhuaya tlen tlatzotzonase ica salterios, arpas huan címbalos. 
<span class="verse" id="R115_17">17&#160;</span>Huan nopa levitame quintequimacaque: Hemán, icone Joel, Asaf, icone Berequías, huan Etán, icone Cusaías. Nochi inijuanti hualahuij ipan nopa familia Merari. 
<span class="verse" id="R115_18">18&#160;</span>Huan sequinoc tlacame tlen tlapalehuijque inintoca eliyayaj: Zacarías, Jaaziel, Semiramot, Jehiel, Uni, Eliab, Benaía, Maasías, Matatías, Elifelehu huan Micnías. Nojquiya tlapalehuijque Obed Edom huan Jeiel tlen quipixque inintequi queja tlamocuitlahuiani ipan puerta. </div>
<div class='p'>
<span class="verse" id="R115_19">19&#160;</span>Huan Hemán, Asaf huan Etán tlen eltoyaj huicani, quintequitlalijque para quitzotzonase nopa tepos tlatzotzonali tlen itoca címbalo tlen tlachijchihuali ica bronce. 
<span class="verse" id="R115_20">20&#160;</span>Huan Zacarías, Aziel, Semiramot, Jehiel, Uni, Eliab, Maasías huan Benaía quintequimacaque para tlatzotzonase ipan salterios. 
<span class="verse" id="R115_21">21&#160;</span>Huan Matatías, Elifelehu, Micnías, Obed Edom, Jeiel huan Azazías quintequimacaque para tlatzotzonase ipan arpas. 
<span class="verse" id="R115_22">22&#160;</span>Huan Quenanías tlen eliyaya se tlayacanquetl tlen levitame huan eliyaya neltlalnamiqui para tlatzotzonas huan huicas, quitequitlali para quinyacanas nochi tlen huicayayaj. 
<span class="verse" id="R115_23">23&#160;</span>Huan Berequías huan Elcana quintequimacaque para quimocuitlahuise nopa caxa. 
<span class="verse" id="R115_24">24&#160;</span>Huan nopa totajtzitzi Sebanías, Josafat, Natanael, Amasai, Zacarías, Benaía huan Eliezer quintequitlalijque para quitlayacancuilise icaxa Toteco Dios huan tlapitztiyase. Huan nojquiya Obed Edom huan Jehías quintequitlalijque para quimocuitlahuise nopa caxa. </div>
<div class='p'>
<span class="verse" id="R115_25">25&#160;</span>Huajca David huan nopa huehue tlacame tlen tlali Israel huan nopa tlayacanani tlen soldados, yajque ipan ichaj Obed Edom para quihualicase icaxa TOTECO ipan altepetl Jerusalén ica miyac paquilistli. 
<span class="verse" id="R115_26">26&#160;</span>Huan pampa Toteco Dios quinpalehuiyaya nopa levitame tlen quihuicatiyahuiyayaj nopa caxa, quintencahuilijque chicome torojme huan chicome oquich chivojme para tlacajcahualistli. 
<span class="verse" id="R115_27">27&#160;</span>Huan David moquentijtoya iyoyo tlen huehueyac tlen tlachijchihuali ica lino tlen más cuali. Huan nojquiya san se moquentiyayaj nopa levitame tlen quihualicayayaj nopa caxa, huan nopa tlacame tlen huicayayaj huan Quenanías tlen tlayacanayaya ipan huicatl. Nojquiya David quihuicayaya se pantzajcayotl tlen itoca efod tlen tlachijchihuali ica lino. 
<span class="verse" id="R115_28">28&#160;</span>Huan queja nopa, nopa israelita tlayacanani quihualicaque nopa caxa ica paquilistli para quicahuaquij ipan altepetl Jerusalén. Quipitztiyajque cuacuajtli huan tepos tlapitzali. Nojquiya tlatzotzontiyajque ica címbalos, arpas huan cítaras. </div>
<div class='p'>
<span class="verse" id="R115_29">29&#160;</span>Pero quema ajsicoj ica nopa caxa ipan altepetl Jerusalén, isihua David tlen elqui iichpoca Tlanahuatijquetl Saúl huan itoca Mical, tlachixqui ipan ventana, huan quiitac para Tlanahuatijquetl David huitontihualayaya huan moilhui nesiyaya queja se tlacatl tlen tzontlapolohua, huajca pejqui quicualancaita.  </div>
<div class='psalmlabel' id='R116_0'> 16</div>
<div class='p'>
<span class="verse" id="R116_1">1&#160;</span>Huajca queja nopa quihualicaque nopa caxa huan quitlalijque ipan nopa yoyon cali tlen David quicualtlalilijtoya. Huan iixpa Toteco Dios, nopa israelita tlayacanani quitencajque tlacajcahualistli tlatlatili huan tlacajcahualistli para tlayoltlalili ica Toteco Dios. 
<span class="verse" id="R116_2">2&#160;</span>Huan teipa quema David tlanqui quitencahua nopa tlacajcahualistli tlatlatili huan nopa tlacajcahualistli para tlayoltlalili ica Toteco, quincamahui nopa tlacame huan quinilhui: “Ma TOTECO inmechtiochihua.” 
<span class="verse" id="R116_3">3&#160;</span>Teipa quimacac tlacualistli sesen tlacatl huan sesen sihuatl. Nochi israelitame quiselijque se hueyi pantzi huan se quentzi nacatl huan se torta tlen xocomecatl itlajca tlen huactoc. </div>
<div class='p'>
<span class="verse" id="R116_4">4&#160;</span>Huan David quintlapejpeni sequin levitame para tlayacanase para quihueyitlalise TOTECO iixpa icaxa. Huan inijuanti mocajque nopona quitlascamatiliyayaj huan quihueyichihuayayaj TOTECO Dios tlen toTeco tiisraelitame. Huan quitlajtlaniyayaj para ma quintiochihua itlacajhua. Huan nica eltoc inintoca inijuanti tlen quintlapejpeni: 
<span class="verse" id="R116_5">5&#160;</span>Asaf tlen elqui nopa tlayacanquetl tlen ni tlahueyichihuali huan yajaya tlatzotzonayaya ica címbalo. Huan itlapalehuijcahua eliyayaj: Zacarías tlen elqui nopa ompaca tlayacanquetl. Teipa Jeiel, Semiramot, Jehiel, Matatías, Eliab, Benaía, Obed Edom huan Jeiel. Nochi ni tlacame quitzotzonayayaj arpas huan cítaras. 
<span class="verse" id="R116_6">6&#160;</span>Huan nopa totajtzitzi Benaía huan Jahaziel quisenhuiquiliyayaj tlapitzaj iixpa icaxa Toteco Dios. </div>
<div class='s'>Se salmo tlen David quiijcuilo para quitlascamatis Toteco </div>
<div class='p'>
<span class="verse" id="R116_7">7&#160;</span>Ipan nopa tonali David quimacac Asaf huan iteixmatcahua ni huicatl huan quinilhui ma huicaca para quitlascamatilise TOTECO. Huan quej ni huicayayaj: </div>
<div class='q'>
<span class="verse" id="R116_8">8&#160;</span>“Xijtlascamatilica TOTECO. Xitepohuilica tlen ihueyitilis. </div>
<div class='q'>Xiquinilhuica nochi tlacame ipan ni tlaltepactli nochi tlamantli tlen yajaya quichijtoc. </div>
<div class='q'>
<span class="verse" id="R116_9">9&#160;</span>Xijhuicatica. Xihuicaca para inquihueyitlalise. </div>
<div class='q'>Xitepohuilica tlen nopa huejhueyi chicahualis nescayotl tlen quichihua. </div>
<div class='q'>
<span class="verse" id="R116_10">10&#160;</span>Xijpiyaca hueyi paquilistli pampa yajaya tlahuel tlatzejtzeloltic. </div>
<div class='q'>Xipaquica imojuanti tlen inquitemohuaj TOTECO. </div>
<div class='q'>
<span class="verse" id="R116_11">11&#160;</span>Xijtemoca TOTECO huan ichicahualis. </div>
<div class='q'>Quena, nochipa xijtemoca para nelía cuali inquiixmatise. </div>
<div class='q'>
<span class="verse" id="R116_12">12&#160;</span>Xiquilnamiquica nopa huejhueyi chicahualis nescayotl tlen tlahuel temajmati tlen yajaya quichijtoc. </div>
<div class='q'>Huan xiquilnamiquica queja tetlajtolsencajtoc xitlahuac. </div>
<div class='q'>
<span class="verse" id="R116_13">13&#160;</span>Iniixhuihua Israel tlen elqui itlatequipanojca TOTECO. </div>
<div class='q'>Imojuanti tlen TOTECO inmechtlapejpenijtoc. </div>
<div class='q'>
<span class="verse" id="R116_14">14&#160;</span>Yajaya TOTECO Dios. Yajaya toTeco tojuanti. </div>
<div class='q'>Yajaya quipiya tlanahuatili tlen ajsi hasta campa hueli ipan ni tlaltepactli. </div>
<div class='q'>
<span class="verse" id="R116_15">15&#160;</span>Xiquilnamiquica nopa tlajtoli tlen quichijqui. </div>
<div class='q'>Yonque tlacame tlacajtiyase para 30 mil xihuitl, yajaya ax quiilcahuas tlen techtencahuilijtoc ipan nopa tlajtoli tlen quisencajqui tohuaya. </div>
<div class='q'>
<span class="verse" id="R116_16">16&#160;</span>Quiilnamiquis nopa tlajtoli tlen quichijqui ihuaya Abraham, </div>
<div class='q'>nopa tlen quitestigojquetzqui ica Isaac para quichihuilis. </div>
<div class='q'>
<span class="verse" id="R116_17">17&#160;</span>Teipa sampa quiilhui Jacob nopa tlajtoli para ma eli queja se tlanahuatili. </div>
<div class='q'>Quinilhui israelitame para elis se tlajtolsencahuali tlen huejcahuas para nochipa. </div>
<div class='q'>
<span class="verse" id="R116_18">18&#160;</span>TOTECO quiijto: </div>
<div class='q'>‘Nimitzmacas para ma eli moaxca ni tlali Canaán. </div>
<div class='q'>Huan tijselis huan timoaxcatis.’ </div>
<div class='q'>
<span class="verse" id="R116_19">19&#160;</span>Yajaya quiijto ni quema israelitame aya eliyayaj miyac, </div>
<div class='q'>huan san eltoyaj queja sejcoyoc ehuani ipan Canaán. </div>
<div class='q'>
<span class="verse" id="R116_20">20&#160;</span>Israelitame campa hueli nejnenque tlen se tlali hasta seyoc para mochantijtiyase. </div>
<div class='q'>Quemantzi itztoyaj ipan se tlali itlanahuatilis, huan quemantzi ipan seyoc. </div>
<div class='q'>
<span class="verse" id="R116_21">21&#160;</span>Pero TOTECO ax quincahuili para sequinoc ma quintlaijiyohuiltica itlacajhua. </div>
<div class='q'>Huan pampa quinicneliyaya itlacajhua, quintemajmati tlanahuatiani para ma quintlepanitaca. </div>
<div class='q'>
<span class="verse" id="R116_22">22&#160;</span>Quinilhui: ‘Amo xiquincuatotonica notlacajhua tlen niquintlapejpenijtoc, </div>
<div class='q'>niyon ax tlen hueli xiquinchihuilica notiocamanalojcahua.’ </div>
<div class='q'>
<span class="verse" id="R116_23">23&#160;</span>Nochi intlacame tlen initztoque ipan ni tlaltepactli, xihuicaca para TOTECO. </div>
<div class='q'>Mojmostla xiteilhuica para yajaya TOTECO temaquixtía. </div>
<div class='q'>
<span class="verse" id="R116_24">24&#160;</span>Xiteilhuica ihueyitilis ipan nochi tlaltini. </div>
<div class='q'>Huan xiquinpohuilica nochi tlacame nopa huejhueyi tlamantli tlen yajaya quichihua. </div>
<div class='q'>
<span class="verse" id="R116_25">25&#160;</span>Pampa TOTECO nelía hueyi huan quinamiqui tijhueyichihuase miyac. </div>
<div class='q'>Monequi san ya tijhueyitlepanitase tlen nochi sequinoc tiotzitzi. </div>
<div class='q'>
<span class="verse" id="R116_26">26&#160;</span>Nochi sequinoc tlacame quinhueyichihuaj tiotzitzi huan teteyome tlen ax nelía Dios. </div>
<div class='q'>Pero TOTECO quichijchijqui elhuicactli. </div>
<div class='q'>
<span class="verse" id="R116_27">27&#160;</span>Campa yajaya itztoc onca tlatlepanitacayotl huan tequihuejcayotl. </div>
<div class='q'>Nopona monextía chicahualistli huan hueyi paquilistli. </div>
<div class='q'>
<span class="verse" id="R116_28">28&#160;</span>Nochi intlacame tlen initztoque ipan nochi tlaltini, xiquixmatica ajqueya TOTECO. </div>
<div class='q'>Ximomacaca cuenta para yajaya quipiya tlahuel miyac ihueyitilis huan miyac ichicahualis. </div>
<div class='q'>
<span class="verse" id="R116_29">29&#160;</span>Xijmacaca TOTECO nopa tlatlepanitacayotl tlen quinamiqui quiselis. </div>
<div class='q'>Xijhualicaca ofrendas huan xihualaca xijhueyichihuaquij. </div>
<div class='q'>Ximotlancuaquetzaca iixpa TOTECO pampa yajaya tlatzejtzeloltic huan nopa tlatlanextli campa itztoc tlahuel onpano yejyectzi. </div>
<div class='q'>
<span class="verse" id="R116_30">30&#160;</span>Nochi tlacame ipan nochi tlaltepactli ma huihuipicaca iixpa. TOTECO quicualtlali ni tlaltepactli temachtli para ma ax mojmolini. </div>
<div class='q'>
<span class="verse" id="R116_31">31&#160;</span>Nochi tlacame ipan elhuicactli huan tlaltepactli, xipaquica miyac. </div>
<div class='q'>Xiquinilhuica nochi tlacame ipan nochi tlaltini para TOTECO tlanahuatía. </div>
<div class='q'>
<span class="verse" id="R116_32">32&#160;</span>Ma sasahuaca chicahuac nopa hueyi atl huan ma tzajtzica nochi tlen ipan itztoque. </div>
<div class='q'>Ma paquica nochi xinachtli tlen quitoctoque ipan mili. Ma ixhua sese ica paquilistli. </div>
<div class='q'>
<span class="verse" id="R116_33">33&#160;</span>Nochi cuatini tlen mopantíaj ipan cuatitlamitl, ma sasahuacaca ica paquilistli para quihuicatise TOTECO. </div>
<div class='q'>Pampa yajaya hualas para quintlajtolsencahuas nochi tlacame tlen itztoque ipan ni tlaltepactli. </div>
<div class='q'>
<span class="verse" id="R116_34">34&#160;</span>Xijtlascamatilica TOTECO pampa yajaya nelía cuali. </div>
<div class='q'>Yajaya techtlasojtlas para nochipa. </div>
<div class='q'>
<span class="verse" id="R116_35">35&#160;</span>Xiquilhuica: ‘Xitechmaquixti, Toteco Dios, pampa ta titotemaquixtijca. </div>
<div class='q'>Xitechsejcotili tlen nochi sequinoc tlaltini huan xinechhualica hasta totlal ica miyac cuali. </div>
<div class='q'>Huan timitztlascamatilise, ta tlen titlatzejtzeloltic, </div>
<div class='q'>huan ica miyac paquili timitzpaquilismacase.’ </div>
<div class='q'>
<span class="verse" id="R116_36">36&#160;</span>Ma tijhueyichihuaca TOTECO Dios, yajaya tlen toTeco tiisraelitame. Yajaya nochipa itztoya huan para nochipa itztos.” </div>
<div class='m'>Huan nochi nopa tlacame quiijtojque: “¡Queja nopa ma eli!” Huan quipaquilismacaque TOTECO. </div>
<div class='p'>
<span class="verse" id="R116_37">37&#160;</span>Huan David quintequimacac Asaf huan ihuampoyohua tlen nojquiya itztoyaj levitame para ma motequihuica mojmostla iixpa icaxa TOTECO ica sesen tlamantli tequitl tlen monequi quichihuase ipan nopa tonali. 
<span class="verse" id="R116_38">38&#160;</span>Tlen nopona mocajque para tequitise queja tlamocuitlahuiani ipan puerta elqui: Obed Edom tlen elqui icone Jedutún, Hosa huan 78 ininteixmatcahua. 
<span class="verse" id="R116_39">39&#160;</span>Huan David quintequimacac Sadoc ihuaya iteixmatcahua tlen nojquiya eliyayaj totajtzitzi para ma tequitica ipan nopa seyoc yoyon tiopamitl tlen TOTECO tlen eltoya huejcapa ipan se tepetl nechca altepetl Gabaón. 
<span class="verse" id="R116_40">40&#160;</span>Mojmostla ica ijnaloc huan tiotlac quitencahuiliyayaj TOTECO tlacajcahualistli tlatlatili ipan se tlaixpamitl nopona tlen quicualtlalijtoque para ya nopa. Huan quineltocayayaj nochi tlen ijcuilijtoc ipan nopa tlanahuatili tlen TOTECO quinmacatoya israelitame ica quejatza monequi temaca tlacajcahualistli. 
<span class="verse" id="R116_41">41&#160;</span>Nojquiya David quintequimacac Hemán huan Jedutún huan sequinoc tlen quintlapejpenijtoya para ma huicaca ajachica iixpa TOTECO: “Ma tijtlascamatilica Toteco pampa yajaya tetlasojtlas para nochipa.” 
<span class="verse" id="R116_42">42&#160;</span>Huan Hemán huan Jedutún tlatzotzonayayaj ipan tlapitzali, címbalos huan sequinoc tlatzotzonali para quinpalehuise inijuanti tlen huicayayaj para Toteco Dios. Huan iconehua Jedutún quintequimacaque ma tlamocuitlahuica ipan puertas. </div>
<div class='p'>
<span class="verse" id="R116_43">43&#160;</span>Huan tlanqui nopa tonali tlen ilhuitl quema quihualicaque nopa caxa. Yeca nochi nopa tlacame mocuepque ininchajchaj huan David mocuepqui ichaj huan quintiochijqui ifamilia.  </div>
<div class='psalmlabel' id='R117_0'> 17</div>
<div class='s'>Nopa tlajtoli tlen Toteco quisencajqui ica David </div>
<div class='p'>
<span class="verse" id="R117_1">1&#160;</span>Teipa David mopatlac huan pejqui itztos ipan nopa yancuic caltlanahuatili. Huan se tonali quinotzqui nopa tiocamanalojquetl Natán huan quiilhui: </div>
<div class='p'>―Xiquita ama na niitztoc nica ipan ni cali yejyectzi tlen quipiya itlapepecholhua ica huapali tlen tiocuahuitl, huan nopa caxa tlen quipiya nopa tlajtoli tlen TOTECO quichijtoc tohuaya eltoc ipan se yoyon cali. </div>
<div class='p'>
<span class="verse" id="R117_2">2&#160;</span>Huan Natán quiilhui: </div>
<div class='p'>―Xijchihua nochi tlen ipan moyolo timoilhuía cuali para tijchihuas pampa Toteco Dios itztos mohuaya. </div>
<div class='p'>
<span class="verse" id="R117_3">3&#160;</span>Pero ipan nopa tlayohua, Toteco Dios monexti ica Natán huan quiilhui: </div>
<div class='q'>
<span class="verse" id="R117_4">4&#160;</span>“Xiya campa notlatequipanojca David huan xiquilhuiti para quej ni niiTECO niquijtohua: ‘Ax ta tlen tinechchijchihuilis notiopa para ipan niitztos. 
<span class="verse" id="R117_5">5&#160;</span>Hasta huejcajquiya quema niquinquixti israelitame ipan tlali Egipto huan hasta ama, ax quema niitztoc ipan se cali o se tiopamitl. Nochipa niitztotinemiyaya ipan se yoyon cali o seyoc tlen quihuicayayaj tlen se lugar hasta seyoc. 
<span class="verse" id="R117_6">6&#160;</span>Ipan nochi nopa tonali quema niitztoya ininhuaya nopa israelitame ax quema niquintlaijilhui nopa tlayacanani tlen na niquintequimacac ma quintlayacancuilica nopa israelitame. Ax quema niquinilhui: “¿Para tlen ax innechsencahuilijtoque se yejyectzi cali tlen tiocuahuitl?” Queja nopa xiquilhui.’ </div>
<div class='q'>
<span class="verse" id="R117_7">7&#160;</span>“Nojquiya xiquilhui notlatequipanojca David para na niiTECO Tlen Niquinyacana Noelhuicac Ejcahua Ma Tlatlanitij huan niquijtohua: ‘Nimitzquixti tlen campa tiquinmocuitlahuiyaya borregojme huan nimitzchijqui xieli tiinintlanahuatijca noisraelita tlacajhua. 
<span class="verse" id="R117_8">8&#160;</span>Huan na ninemiyaya mohuaya campa hueli campa tiyajqui. Huan nochi mocualancaitacahua niquintzontlamilti moixpa. Ama nimitzhueyitlalis huan nijchihuas para nochi campa hueli ipan tlaltepactli quicaquise tlen ta. 
<span class="verse" id="R117_9">9&#160;</span>Nojquiya nijcualtlalijtoc se tlali para israelitame campa itztose temachme huan campa sequinoc ax huelise quincuatotonise. Nopa tlali elis iniaxca huan ayoc quintlaijiyohuiltise fiero tlacame queja quinchihuiliyayaj achtohuiya 
<span class="verse" id="R117_10">10&#160;</span>tlen nopa tonali quema niquintlali jueces para quinyacanase notlacajhua. Huan niquintzontlamiltis nochi mocualancaitacahua. </div>
<div class='q'>“ ‘Huan ica ta nijchihuas ma pehua se familia tlen tlanahuatiani pampa tlacame tlen hualase ipan ta elise tlanahuatiani ipan tlali Israel queja ta. </div>
<div class='q'>
<span class="verse" id="R117_11">11&#160;</span>“ ‘Huan quema ya ajsitos nopa tonal para timiquis huan tiyas campa motatahua, nijchihuas para se mocone ma eli tlanahuatijquetl. Huan itlanahuatilis nijchihuas ma eli nelchicahuac. 
<span class="verse" id="R117_12">12&#160;</span>Yajaya elis tlen nechchijchihuilis se tiopamitl. Huan ica ya huan iixhuihua pehuas se tlanahuatilistli tlen elis para nochipa. 
<span class="verse" id="R117_13">13&#160;</span>Na nielis niitata huan yajaya elis nocone. Ax nijcahuas niquicnelis queja nijchijqui ica Tlanahuatijquetl Saúl. 
<span class="verse" id="R117_14">14&#160;</span>Nijchihuas mocone para tlayacanas ipan se cali tlen tlanahuatiani tlen tlacajtiyase huan tlen quisase ipan ta para tlanahuatise ipan notlanahuatilis para nochipa.’ ” </div>
<div class='p'>Queja nopa TOTECO quiilhui Natán ma quipohuili David. </div>
<div class='p'>
<span class="verse" id="R117_15">15&#160;</span>Huajca Natán yajqui huan quipohuili Tlanahuatijquetl David nochi tlen quiitac ipan nopa tlanextili huan nochi tlen TOTECO quiilhuijtoya. </div>
<div class='q'>
<span class="verse" id="R117_16">16&#160;</span>Huan David calajqui huan mosehui iixpa TOTECO huan quiijto: </div>
<div class='q'>“¿Tlaque nopati na huan tlaque ipati nofamilia para tinechmacatoc nochi ni tlatiochihuali? 
<span class="verse" id="R117_17">17&#160;</span>Huan ax san ya ni tinechchihuilijtoc, pero ama, Toteco Dios, tinechtlajtolcahuilijtoc para tijchihuas para se noixhui elis tlanahuatijquetl para nochipa. Ta ticamati ama tlen miyac tonali teipa huan tlen elis tlanahuatijquetl huan nojquiya itztos noteipa ixhui. TOTECO Dios, ta tinechchihuilía queja nielisquía se tlacatl tlen tlahuel nicuali. 
<span class="verse" id="R117_18">18&#160;</span>Ax nijmati tlaque niquijtos pampa tlahuel pano tinechtlepanitztoc. Cuali tijmati para na ax tleno nopati. 
<span class="verse" id="R117_19">19&#160;</span>TOTECO, pampa tijpiya hueyi moyolo, tinechtlajtolcahuilijtoc nochi ni tlamantli tlen tlahuel huejhueyi huan tijnequi nojquiya ma nitenextilis mohueyitilis. 
<span class="verse" id="R117_20">20&#160;</span>Axaca seyoc queja ta, TOTECO. Axaca quema quicactoc tlen seyoc Dios iyoca tlen ta. 
<span class="verse" id="R117_21">21&#160;</span>Nojquiya ipan nochi tlaltepactli ax onca seyoc xinachtli tlacame queja tiisraelitame, tojuanti tlen timotlacajhua. Ax onca seyoc xinachtli tlacame tlen ininTeco Dios quinmanahuijtoc queja ta tijchijtoc ica tojuanti. Quema titechquixti tiisraelitame tlen tlali Egipto ica miyac huejhueyi chicahualis nescayotl, nochi mitzixmatque para tlahuel tihueyi. Huan teipa nopa sequinoc tlacame tlen itztoyaj ipan ni tlali tiquintojtocac toixpa timotlacajhua. 
<span class="verse" id="R117_22">22&#160;</span>Ta titechtlapejpenijtoc tiisraelitame para ma tielica moaxcahua para nochipa. Huan ta, TOTECO, timochijtoc titoDios. </div>
<div class='q'>
<span class="verse" id="R117_23">23&#160;</span>“Huajca ama, TOTECO, nijselía huan nijneltoca motlajtol tlen tiquijtojtoc para na huan tlen teipa tlacajtiyase ica na noeso tlanahuatise para nochipa ipan ni tlali. Ma eli temachtli motlajtol huan ma mochihua san queja ta tiquijtojtoc. 
<span class="verse" id="R117_24">24&#160;</span>Ma mitzhueyitlalica para nochipa nochi tlacame. Quena, nochi tlacame ipan tlaltepactli campa hueli ma quiijtoca: ‘TOTECO Tlen Quinyacana Ielhuicac Ejcahua Ma Tlatlanitij, yajaya itztoc ininTeco nopa israelitame.’ Huajca xijchihua para temachtli tlanahuatis se nocone o se noixhui para nochipa. </div>
<div class='q'>
<span class="verse" id="R117_25">25&#160;</span>“Toteco Dios, ta tinechmatiltijtoc para tiquinchihuas noixhuihua ma elica tlanahuatiani, huan huajca na tlen nimotlatequipanojca, nimotemacatoc ama para nimomaijtos quej ni moixpa. 
<span class="verse" id="R117_26">26&#160;</span>TOTECO, ta tiDios huan tinechtlajtolcahuilijtoc para tinechchihuilis miyac tlamantli tlen cuali. 
<span class="verse" id="R117_27">27&#160;</span>Huajca ama TOTECO nimitztlajtlanía, xinechtiochihua huan xiquintiochihua noteipa ixhuihua para inijuanti huelise tlanahuatise para nochipa moixpa. Pampa quema ta, TOTECO, titetiochihua, mocahuaj tlatiochihualme para nochipa.”  </div>
<div class='psalmlabel' id='R118_0'> 18</div>
<div class='s'>Más mohueyili itlanahuatilis David </div>
<div class='p'>
<span class="verse" id="R118_1">1&#160;</span>Teipa quema panotoya tonali, David quintlanqui nopa filisteos huan quinechcapantlali. Quincuili nopa altepetl tlen itoca Gat ica nochi ipilaltepetzitzi tlen eltoya iniaxca. 
<span class="verse" id="R118_2">2&#160;</span>Nojquiya David quintlanqui nopa tlali Moab ehuani huan quinchijqui itlatequipanojcahua. Huan quinchihualti ma quitlaxtlahuica impuesto sesen xihuitl. </div>
<div class='p'>
<span class="verse" id="R118_3">3&#160;</span>Nojquiya ipan altepetl Hamat ipan tlali Soba, David quitlanqui Hadad Ezer tlen eliyaya tlanahuatijquetl tlen nopa tlali quema Hadad Ezer yahuiyaya para quichihuas más temachtli itlal tlen eltoc nechca atemitl Éufrates. 
<span class="verse" id="R118_4">4&#160;</span>Huan David moaxcati se mil tlatehuijca carros, huan quinitzqui chicome mil tlacame tlen quiixmatiyayaj tlatehuíaj ipan cahuayos huan 20 mil soldados tlen san iniicxipa tlatehuiyayaj. Nojquiya quintequili inincotztlalo nopa cahuayos tlen quintilanayayaj tlatehuijca carros para ax huelque motlalose. San se cien tlen nopa cahuayos, ax quincoco para huelis quintequihuis. </div>
<div class='p'>
<span class="verse" id="R118_5">5&#160;</span>Huan ajsicoj nopa sirios tlen ehuayayaj tlali Damasco para quipalehuise Tlanahuatijquetl Hadad Ezer tlen Soba, huan David quinmicti 22 mil tlen inijuanti. 
<span class="verse" id="R118_6">6&#160;</span>Teipa David quintlali soldados para ma tlamocuitlahuica ipan altepetl Damasco ipan tlali Siria. Huan nochi nopa sirio tlacame mochijque itlatequipanojcahua David huan quitlaxtlahuiyayaj impuesto sesen xihuitl. Huan campa hueli campa David yahuiyaya, TOTECO quipalehuiyaya para ma tlatlani. </div>
<div class='p'>
<span class="verse" id="R118_7">7&#160;</span>Huan David quincuili nochi ininyolixtzajcayohua tlen oro tlen nochi itlayacanca soldados Hadad Ezer quitequihuiyayaj para ica quimanahuise inintlacayo; huan David quinhualicac ipan altepetl Jerusalén. 
<span class="verse" id="R118_8">8&#160;</span>Huan ipan ialtepehua Hadad Ezer tlen inintoca eliyayaj Tibhat huan Cun, David quicuic tlahuel miyac tlen nopa tepostli tlen itoca bronce. Huan ica miyac xihuitl teipa, Salomón quitequihui nopa tepostli ipan nopa tiopamitl. Ica nopa bronce quichijqui nopa hueyi paila tlen quitocajtiyayaj nopa Hueyi Atl, huan nopa huejhueyi tlaquetzali huan miyac sequinoc tlamantzitzi tlen monequiyaya. </div>
<div class='p'>
<span class="verse" id="R118_9">9&#160;</span>Huan Tlanahuatijquetl Toi tlen tlanahuatiyaya ipan tlali Hamat quimatqui para David quintzontlamiltijtoya isoldados Hadad Ezer, 
<span class="verse" id="R118_10">10&#160;</span>huan nimantzi quititlanqui icone tlen itoca Adoram para quitlajpalos David pampa tlatlantoya. Nojquiya quititlanili regalos tlen oro, plata huan bronce. Quichijqui nochi ya ni pampa quitemohuayaya quejatza mohuampochihuas ihuaya David. Nojquiya Tlanahuatijquetl Toi quipiyayaya miyac cualantli ica Tlanahuatijquetl Hadad Ezer huan miyac huelta motehuijtoyaj huan yeca paquiyaya para David quitlantoya. 
<span class="verse" id="R118_11">11&#160;</span>Huan Tlanahuatijquetl David quimactili TOTECO nochi nopa regalos ihuaya nopa tlamantli tlen plata huan oro tlen quicuic ipan tlaltini Edom, Moab, Amón, Amalec huan Filistea. </div>
<div class='p'>
<span class="verse" id="R118_12">12&#160;</span>Huan Abisai, icone Sarvia, quintzontlamilti 18 mil soldados tlen tlali Edom ipan nopa tlamayamitl tlen itoca Istatl. 
<span class="verse" id="R118_13">13&#160;</span>Teipa David quintlali miyac pamitl tlen isoldados para tlamocuitlahuise ipan tlali Edom huan quinchihualti Edom ehuani ma elica itlatequipanojcahua huan ma quitlaxtlahuica impuestos sesen xihuitl. Ya ni eliyaya seyoc huelta para nochi tlacame ma quiitaca quejatza TOTECO quipalehuiyaya David para ma tlatlani campa hueli yajaya yahuiyaya. </div>
<div class='s'>Itlayacancahua David </div>
<div class='p'>
<span class="verse" id="R118_14">14&#160;</span>Huan Tlanahuatijquetl David quipixqui tlanahuatili ipan nochi tlali Israel huan quichijqui tlen xitlahuac ica itlacajhua sesen huelta quema monejqui tetlajtolsencahuas. 
<span class="verse" id="R118_15">15&#160;</span>Huan Joab, icone Sarvia, eliyaya tlayacanquetl tlen nochi isoldados David. Huan Josafat, icone Ahilud, quipixqui nopa tequitl para quiijcuilos nochi tlen mochijtiyajqui mojmostla ipan itlanahuatilis. 
<span class="verse" id="R118_16">16&#160;</span>Huan Sadoc, icone Ahitob, huan Abimelec, icone Abiatar, eliyayaj totajtzitzi. Savsa, elqui nopa tlajcuilojquetl tlen quiijcuilo amatlapohuali para nopa tlanahuatijquetl. 
<span class="verse" id="R118_17">17&#160;</span>Huan Benaía, icone Joiada eliyaya inintlayacanca nopa soldados tlen quipixque inintequi para quimocuitlahuise iyolis nopa tlanahuatijquetl. Huan iconehua David eliyayaj itlapalehuijcahua tlen más quipixque tlanahuatili.  </div>
<div class='psalmlabel' id='R119_0'> 19</div>
<div class='s'>David quintlanqui nopa amonitame huan sirios </div>
<div class='p'>
<span class="verse" id="R119_1">1&#160;</span>Miyac tonali teipa mijqui Tlanahuatijquetl Nahas tlen tlali Amón, huan icone tlen itoca Hanún quipatlac queja yancuic tlanahuatijquetl. 
<span class="verse" id="R119_2">2&#160;</span>Huan David quiijto: “Nimohuampochihuas ihuaya Hanún pampa itata nochipa nechchihuiliyaya nochi tlen cuali.” Huan David quintitlanqui itlayolmelajcahua para ma quiyolchicahuaca Tlanahuatijquetl Hanún pampa mijqui itata. </div>
<div class='p'>Pero quema nopa tlayolmelahuani tlen David quintitlantoya ajsitoj ipan tlali Amón, nopa tlacame tlen quiconsejomacayayaj nopa yancuic tlanahuatijquetl, 
<span class="verse" id="R119_3">3&#160;</span>quiilhuijque: “¿Tijneltoca para David nelía quintitlantoc ni tlayolmelahuani para mitzyolchicahuase pampa mijqui motata huan para quitlepanitase? ¡Ax neli! Inijuanti ajsitoque nica para tlapijpiyase huan quitlachilise quejatza huelis hualase teipa huan moaxcatise totlal.” </div>
<div class='p'>
<span class="verse" id="R119_4">4&#160;</span>Huajca Hanún quinixpanoc nopa tlayolmelahuani tlen Tlanahuatijquetl David quintitlantoya. Tlanahuati ma quintejtequilica inintentzo huan ma quintlajcotejtequilica ininyoyo tlen huehueyac hasta campa inintzinpa. Teipa quinchihualti ma mocuepaca campa David ica hueyi pinahualistli. </div>
<div class='p'>
<span class="verse" id="R119_5">5&#160;</span>Huan quema David quimatqui tlen panotoya ica itlayolmelajcahua tlen quintitlantoya, tlanahuati ma yaca quinselitij huan ma quinilhuitij ma mocahuaca ipan altepetl Jericó huan ax ma mocuepaca ipan ininchajchaj hasta quema sampa moscaltis inintentzo. </div>
<div class='p'>
<span class="verse" id="R119_6">6&#160;</span>Huan quema nopa tlacame ipan tlali Amón huan Tlanahuatijquetl Hanún quimachilijque para nelía fiero tlen quichihuilijtoyaj David, quititlanque 33 toneladas tlen plata ipan tlaltini Mesopotamia, Siria, Maaca huan Soba para quintlaxtlahuis para ma quintitlanica ininsoldados, huan inintlatehuijca carros huan cahuayos para quinpalehuiquij para quitehuise David. 
<span class="verse" id="R119_7">7&#160;</span>Huan ipampa nopa tlaxtlahuili, hualajque 32 mil tlatehuijca tlacame huan Tlanahuatijquetl Maaca ica isoldados para quipalehuise. Huan nochi nopa soldados mochijque nechca Medeba huan teipa ajsitoj nopona Tlanahuatijquetl Hanún ica nopa tlali Amón soldados tlen quinsentilijtoya ipan altepetini ipan itlal. 
<span class="verse" id="R119_8">8&#160;</span>Huan quema David quimatqui para nochi inijuanti mosentilijtoyaj, nimantzi quititlanqui Joab huan nochi isoldados tlen más quipiyaj fuerza tlen tlali Israel para quintehuitij. 
<span class="verse" id="R119_9">9&#160;</span>Huan nochi nopa soldados tlen tlali Amón quisque para monamiquise ininhuaya israelitame nopona campa ipuerta altepetl Medeba. Huan nopa sequinoc tlanahuatiani huan ininsoldados tlen quintlanejtoyaj huan quintlaxtlahuijtoyaj motlalijque campa mili. </div>
<div class='p'>
<span class="verse" id="R119_10">10&#160;</span>Huan quema Joab quimatqui para icualancaitacahua mochijtoyaj ica iixpa huan ica iica, quintlajcoxelo isoldados. Queja nopa, tlajco isoldados quintitlanqui ma motehuitij ininhuaya nopa sirios. 
<span class="verse" id="R119_11">11&#160;</span>Huan nopa seyoc tlajco tlen quinyacanayaya Abisai, iicni Joab, yajque para motehuitij ininhuaya nopa amonita tlacame. 
<span class="verse" id="R119_12">12&#160;</span>Huan Joab quiilhui iicni: </div>
<div class='p'>―Intla nopa sirios quinequise nechtlanise, huajca xihualas xinechpalehuiqui, huan intla nopa amonitame quinequise mitztlanise, huajca na nimitzpalehuis. 
<span class="verse" id="R119_13">13&#160;</span>Ximoyoltetili huan ximotemaca huan xitlatehui chicahuac para tiquinmanahuise totlacajhua, totlal huan toaltepehua tlen iaxcahua Toteco Dios. Huan TOTECO ma quichihua tohuaya tlen yajaya quiita para cuali. </div>
<div class='p'>
<span class="verse" id="R119_14">14&#160;</span>Huajca Joab huan isoldados monechcahuijque para quintehuise nopa sirios, huan nopa sirios cholojque iixpa Joab. 
<span class="verse" id="R119_15">15&#160;</span>Huan quema nopa amonitame quiitaque para nopa sirios ya cholojtoyaj, inijuanti nojquiya motlalojtejque para quitlalcahuise Abisai huan isoldados huan yajque motlatitoj ipan se altepetl. Huajca teipa Joab huan isoldados mocuepque ipan altepetl Jerusalén. </div>
<div class='p'>
<span class="verse" id="R119_16">16&#160;</span>Nopa sirios momacaque cuenta para nopa israelitame quintlantoyaj huan yeca quintitlanque tlayolmelahuani campa nopa sequinoc sirios tlen itztoyaj ipan nopa seyoc nali atemitl Éufrates. Huan quinchihualtijque ma hualaca ma quinpalehuiquij. Huan nopa sequinoc sirios ajsicoj ica Sofac, tlen quinyacantoya isoldados Tlanahuatijquetl Hadad Ezer, quinyacanayaya. 
<span class="verse" id="R119_17">17&#160;</span>Huan David quicajqui para ajsitoyaj huan yeca quintlalanqui nochi israelita soldados. Apanoque nopa atemitl Jordán, huan motlali iniixpa icualancaitacahua huan pejqui quintehuía. 
<span class="verse" id="R119_18">18&#160;</span>Huan nopa sirios sampa cholojque iniixpa nopa israelitame. Huan David quinmicti 7 mil sirio tlacame tlen tlejcotoyaj ipan tlatehuijca carros. Huan quinmicti 40 mil soldados tlen tlatehuiyayaj san tlalchipa. Nojquiya quimicti Sofac tlen eliyaya tlayacanquetl tlen nopa sirio soldados. 
<span class="verse" id="R119_19">19&#160;</span>Huan isoldados Tlanahuatijquetl Hadad Ezer motemacaque ica Tlanahuatijquetl David huan mochijque itlatequipanojcahua. Huan quej nopa, nopa sirios ayoc quinpalehuijque nopa amonita tlacame para tlatehuise.  </div>
<div class='psalmlabel' id='R120_0'> 20</div>
<div class='s'>David quitehuijqui altepetl Rabá </div>
<div class='p'>
<span class="verse" id="R120_1">1&#160;</span>Ipan nopa tonali quema moseliltíaj cuatini huan quema monequi para tlanahuatiani ma quisaca para tlatehuitij, Joab quinyacanqui isoldados Tlanahuatijquetl David huan quintlamixolejque nochi tlaltini tlen iniaxca nopa amonita tlacame. Huan teipa quema quintzontlamiltijtoya, quiyahualo altepetl Rabá ica isoldados huan moaxcati. Pero David mocajtoya ipan altepetl Jerusalén. 
<span class="verse" id="R120_2">2&#160;</span>Huan teipa quema David ajsito ipan Rabá, quicuique nopa corona tlen eltoya ipan itzonteco Tlanahuatijquetl Milcom tlen tlanahuatiyaya ipan altepetl Rabá huan quitlalijque ipan itzonteco Tlanahuatijquetl David. Huan quipiyayaya 35 kilos ietica. Eliyaya tlachijchihuali ica senquistoc oro huan quipiyayaya miyac piltetzitzi tlen tlahuel pajpatiyo tlen ica quiyejyecchijtoyaj. Huan nojquiya David quicuic miyac tlamantli tlen patiyo ipan nopa altepetl. 
<span class="verse" id="R120_3">3&#160;</span>Huan nopa tlacame tlen nopa altepetl quintequimacac ma tequitica ica sierra, tepos picos huan hachas queja quichijqui ica nopa tlacame ipan nochi altepetini tlen amonitame tlen moaxcatijtoya. Huan teipa David mocuepqui ipan altepetl Jerusalén ica isoldados. </div>
<div class='s'>Quinmictijque tlacame huejcapantique </div>
<div class='p'>
<span class="verse" id="R120_4">4&#160;</span>Teipa quema panotoya tonali, israelitame sampa quipixque tlatehuijcayotl ica nopa filisteos ipan tlali Gezer. Huan ipan nopa tlatehuijcayotl, Sibecai, se husatita tlacatl, quimicti Sipai tlen eliyaya se iniixhui nopa huejcapantique tlacame. Huan queja nopa, nopa israelitame quinechcapantlalijque nopa filisteos. </div>
<div class='p'>
<span class="verse" id="R120_5">5&#160;</span>Ipan seyoc tlatehuijcayotl ica nopa filisteos, Elhanán, icone Jair, quimicti Lahmi, iicni nopa huejcapantic tlacatl tlen itoca Goliat. Huan Lahmi quihualicayaya se cuatlamintli tlen huehueyac ica ima tlen tlahuel tomahuac. </div>
<div class='p'>
<span class="verse" id="R120_6">6&#160;</span>Seyoc huelta quema nopa israelitame quintehuiyayaj nopa filisteo tlacame ipan tlali Gat, ajsico se ininsoldado tlen huejcapantic huan tlen quipiyayaya chicuase imacpilhua huan chicuase ixocpilhua. Yajaya itztoya se iniixhui nopa huejcapantique tlacame tlen huejcajquiya. 
<span class="verse" id="R120_7">7&#160;</span>Huan quema ajsico nopa hueyi tlacatl, pejqui quinhuetzquilía huan quinpinahualtía nopa israelitame, pero Jonatán quimicti. Jonatán eliyaya icone Simea tlen elqui iicni David. </div>
<div class='p'>
<span class="verse" id="R120_8">8&#160;</span>Ni huejhueyi filisteo tlacame eliyayaj iniixhuihua nopa huejcapantique tlacame tlen achtohuiya itztoyaj ipan tlali Gat, pero David huan isoldados quinmictijque.  </div>
<div class='psalmlabel' id='R121_0'> 21</div>
<div class='s'>David quinijcuilo nopa tlacame </div>
<div class='p'>
<span class="verse" id="R121_1">1&#160;</span>Huajca Axcualtlacatl motlalanqui ica israelitame huan quichihualti David ma quichihua se censo huan ma quinijcuilo huan ma quinpohua israelitame. 
<span class="verse" id="R121_2">2&#160;</span>Huan David quinahuati Joab huan nopa tlayacanani tlen nopa tlacame: </div>
<div class='p'>―Xiyaca huan xiquinijcuiloca israelitame tlen altepetl Beerseba ica tlani hasta Dan ica norte. Huan xinechhualiquilica tlen inquipantise para nijmatis quesqui soldados itztoque. </div>
<div class='p'>
<span class="verse" id="R121_3">3&#160;</span>Huan Joab quiilhui: </div>
<div class='p'>―Ma mitztiochihua TOTECO huan ma quinmiyaquili mosoldados 100 hueltas más, pero amo xiquinpohua quesqui itztoque. ¿Para tlen tijchihuas? Nochi inijuanti moaxcahua huan motlatequipanojcahua. Amo xijchihua ya ni tlen quihualicas tlajtlacoli topani tiisraelitame. </div>
<div class='p'>
<span class="verse" id="R121_4">4&#160;</span>Pero David ya motemacatoya mocahuas ica nopa tlanahuatili tlen quichijqui huan ax quicajqui itlajtol Joab. Huajca Joab quistejqui, huan nejnenqui ipan nochi tlali Israel para tepohuilise. Huan teipa mocuepqui ipan altepetl Jerusalén. 
<span class="verse" id="R121_5">5&#160;</span>Huan Joab quimactili David tlen quipantijtoya ipan nopa censo. Huan para nochi tlacame tlen itztoyaj ipan tlali Israel ica norte eliyayaj se millón 100 mil tlacame tlen temachme para tlatehuise. Huan ipan tlali Judá ica tlani itztoyaj 470 mil tlacame. 
<span class="verse" id="R121_6">6&#160;</span>Pero Joab ax quinijcuilo, niyon quinpojqui nopa tlacame ipan nopa huejhueyi familias tlen Leví huan Benjamín pampa quimatqui para tlahuel fiero tlen David quichihualti ma quichihua huan nelía quicuesolmacac. 
<span class="verse" id="R121_7">7&#160;</span>Huan nopa censo tlen David quitlalanqui quicualancamacac Toteco Dios huan yeca quintlatzacuilti nochi israelitame. </div>
<div class='p'>
<span class="verse" id="R121_8">8&#160;</span>Huajca David quiilhui Toteco Dios: </div>
<div class='p'>―Nelía nijchijqui se hueyi tlajtlacoli pampa niquinpojqui ni tlacame. Pero nimitztlajtlanía xinechtlapojpolhui, na nimotequipanojca, ni tlajtlacoli tlen nijchijtoc. Nijchijtoc se tlamantli tlen tlahuel huihuitic. </div>
<div class='p'>
<span class="verse" id="R121_9">9&#160;</span>Huajca Toteco quinojnotzqui Gad tlen eliyaya itlajtol pannextijca huan quitequipanohuayaya David huan quiilhui: 
<span class="verse" id="R121_10">10&#160;</span>“Xiya campa David huan xiquilhui para monequi quitlapejpenis catlía tlen ni eyi tlamantli tlatzacuiltilistli quinequi ma nijchihuili.” </div>
<div class='p'>
<span class="verse" id="R121_11">11&#160;</span>Huan Gad yajqui campa David, huan quiilhui: </div>
<div class='p'>―Quej ni quiijtohua TOTECO: 
<span class="verse" id="R121_12">12&#160;</span>‘Xijtlapejpeni catlía tijnequi. ¿Tijnequi ma onca mayantli para eyi xihuitl ipan motlal? o ¿tijnequi ma inmechtehuise imocualancaitacahua huan inmechtlanise para eyi metztli? o ¿tijnequi ma huala noelhuicac ejca, nimoTECO, huan quinmictis israelitame campa hueli ipan ni tlali para eyi tonali ica se cocolistli tlen tlahuel fiero?’ Queja nopa nechilhui. Huajca ximoilhui tlaque tlatzacuiltilistli tijnequi huan xinechyolmelahua para na nojquiya nijyolmelahuati tlen nechhualtitlanqui. </div>
<div class='p'>
<span class="verse" id="R121_13">13&#160;</span>Huajca David quiilhui Gad: </div>
<div class='p'>―Nimopantía ipan se cuesoli tlen tlahuel onpano hueyi. Pero más cuali para ma nihuetzi imaco TOTECO para nechtlatzacuiltis pampa nelía hueyi iyolo. Ma ax tihuetzica ininmaco tlacame. </div>
<div class='p'>
<span class="verse" id="R121_14">14&#160;</span>Huan TOTECO quititlanqui se hueyi cocolistli ipan tlali Israel huan mijque 70 mil tlacame. 
<span class="verse" id="R121_15">15&#160;</span>Huan TOTECO nojquiya quititlanqui ielhuicac ejca para quixolehuas altepetl Jerusalén. Pero quema pejqui tlaxolehua, TOTECO quiitac huan quiyolcoco miyac, huan quiilhui ielhuicac ejca ma ayoc tlaxolehua. Quiilhui: “San ya nopa.” </div>
<div class='p'>Ipan nopa tlalochtli, ielhuicac ejca TOTECO ijcatoya iteno nopa tlamayamitl campa nopa jebuseo tlacatl, Ornán, quiyolquixtiyaya trigo. </div>
<div class='p'>
<span class="verse" id="R121_16">16&#160;</span>Huan quema David ajcoitac, quiitac ielhuicac ejca TOTECO ijcatoya ajacatipa tlatlajco elhuicactli huan tlaltepactli. Huan imaco quipiyayaya se machete tlen quixitlajtoya ica altepetl Jerusalén. Huajca David huan nopa huehue tlacame tlen moquentijtoyaj nopa yoyomitl tlen quinextiyaya para mocuesohuaj, motlancuaquetzque iixpa TOTECO huan quiajsique tlali ica iniixayac. 
<span class="verse" id="R121_17">17&#160;</span>Huan David quiilhui Toteco Dios: </div>
<div class='p'>―Na tlen nitlanahuati ma quinpohuaca nopa tlacame. Na tlen nitlajtlacolchijtoc, pero ax tleno quichijtoque ni tlacame. Toteco Dios, xinechtzontlamilti na huan nofamilia, pero amo xiquintzontlamilti motlacajhua. </div>
<div class='s'>David quiquetzqui se tlaixpamitl </div>
<div class='p'>
<span class="verse" id="R121_18">18&#160;</span>Huan ielhuicac ejca TOTECO quicamahui Gad huan quinahuati ma quiilhui David para ma quichijchihua se tlaixpamitl para TOTECO ipan nopa tlamayamitl campa nopa jebuseo tlacatl, Ornán, quiyolquixtiyaya trigo. 
<span class="verse" id="R121_19">19&#160;</span>Huajca David yajqui queja Toteco quiilhui Gad para ma quichihua huan quicamahui Ornán. 
<span class="verse" id="R121_20">20&#160;</span>Huan Ornán quiyolquixtiyaya trigo, huan moicancuepqui huan quiitac ielhuicac ejca TOTECO. Huan nopa nahui iconehua motlalojtejque huan motlatitoj. 
<span class="verse" id="R121_21">21&#160;</span>Huan quema David hualajqui teipa campa Ornán, Ornán quiitac nopa tlanahuatijquetl hualayaya huan quisqui tlen campa quiyolquixtiyaya trigo huan motlancuaquetzqui iixpa Tlanahuatijquetl David. 
<span class="verse" id="R121_22">22&#160;</span>Huan David quiilhui Ornán: </div>
<div class='p'>―Xinechcahuili ni tlali campa tijyolquixtía trigo, huan na nimitztlaxtlahuis queja quinamiqui. Nijnequi para nopona nijchijchihuas se tlaixpamitl para TOTECO para queja nopa huelis yaja quiijcuenis nopa fiero cocolistli tlen quinajsitoc tlacame. </div>
<div class='p'>
<span class="verse" id="R121_23">23&#160;</span>Huan Ornán quinanquili David: </div>
<div class='p'>―Noteco, ximoaxcati ni tlali huan ica xijchihua tlen ta tiquita para cuali. Nojquiya xiquincui ni huacaxme para nopa tlacajcahualistli. Huan nochi tlamantzitzi tlen cuahuitl tlen ica nijyolquixtía trigo, xijtequihui para tijchihuas tlitl. Huan nopa trigo xijtequihui para nopa tlacajcahualistli tlen harina. Quena, nochi san nimitzmaca. </div>
<div class='p'>
<span class="verse" id="R121_24">24&#160;</span>Pero Tlanahuatijquetl David quej ni quinanquili: </div>
<div class='p'>―¡Axtle! Na nimitzcohuilis huan nimitzixtlahuilis queja quinamiqui. Ax hueli nijcuis tlen moaxca huan nijmacas TOTECO. Niyon ax nijtencahuilis iixpa TOTECO se tlacajcahualistli tlen san tlapic nijseli. </div>
<div class='p'>
<span class="verse" id="R121_25">25&#160;</span>Huajca David quicohuili Ornán nopa lugar ica 600 tomi tlen oro. 
<span class="verse" id="R121_26">26&#160;</span>Huan nopona quichijchijqui se tlaixpamitl para TOTECO. Huan quitencajqui tlacajcahualistli tlatlatili huan tlacajcahualistli para tlayoltlalili ica TOTECO. Huan David momaijto ica TOTECO huan TOTECO quinanquili ica se tlitl tlen quihualtitlanqui tlen elhuicac. Huan nopa tlitl quitlati nochi nopa tlacajcahualistli tlen eltoya ipan nopa tlaixpamitl. </div>
<div class='p'>
<span class="verse" id="R121_27">27&#160;</span>Huajca TOTECO quinojnotzqui ielhuicac ejca huan yajaya quiajojqui imachete ipan icuetlaxo. 
<span class="verse" id="R121_28">28&#160;</span>Huan quema David momacac cuenta para TOTECO quitlacaquilijtoya, sampa quitencahuili tlacajcahualistli. 
<span class="verse" id="R121_29">29&#160;</span>Huan ipan nopa tonali, nopa yoyon tiopamitl tlen TOTECO eltoya ipan tepetl Gabaón ihuaya nopa tlaixpamitl para tlacajcahualistli tlatlatili tlen Moisés quichijchijqui ipan huactoc tlali. 
<span class="verse" id="R121_30">30&#160;</span>Huan David ayoc huelqui yahui nepa para quitlajtlanis Toteco Dios iconsejos pampa tlahuel momajmatijtoya ica nopa machete xolotl tlen ielhuicac ejca TOTECO quipixtoya imaco huan moilhui para nica elqui campa TOTECO temachtli quitlapejpenijtoya para ma quihueyichihuas.  </div>
<div class='psalmlabel' id='R122_0'> 22</div>
<div class='p'>
<span class="verse" id="R122_1">1&#160;</span>Huajca David quiijto: “Nica campa Ornán quiyolquixtiyaya trigo elis campa nijsencahuas itiopa TOTECO huan itlaixpa. Nica israelitame huelise quitencahuase tlacajcahualistli tlatlatili.” </div>
<div class='s'>Quicualtlali para nopa hueyi israelita tiopamitl </div>
<div class='p'>
<span class="verse" id="R122_2">2&#160;</span>Teipa David tlanahuati ma quinsentilica nochi sequinoc tlali ehuani tlen itztoyaj ipan tlali Israel. Huan quintlapejpeni sequin inijuanti para quintejtequise huejhueyi tetl para ica quisencahuase ichaj TOTECO. 
<span class="verse" id="R122_3">3&#160;</span>Huan David quinmacac tlahuel miyac tepostli tlen itoca hierro para ica quisencajque miyac lavos huan tlen monequi para ica quitlatzquiltise nochi tlamantli puertas. Nojquiya quitotonijque miyac tepostli tlen itoca bronce hasta ax huelque quipohuaj quesqui ietica. 
<span class="verse" id="R122_4">4&#160;</span>Nojquiya David quinmacac miyac cuatini tlen tiocuahuitl pampa nopa tlacame tlen ehuani altepetl Tiro huan Sidón quihualiquilijtoyaj tlahuel miyac cuatini tlen yamajtic. </div>
<div class='p'>
<span class="verse" id="R122_5">5&#160;</span>Huan David quiijto: “Nocone Salomón noja telpocatl huan aya motlantoc. Huan monequi itiopa TOTECO elis tlahuel hueyi, huan tlahuel onpano yejyectzi huan elis tlen más tlaixmatili tlen nochi tlaltepactli. Huajca ama nijpehualtis para nijcualtlalis tlamantzitzi para nopa tiopamitl.” </div>
<div class='p'>Huajca quema aya miquiyaya David, yajaya pejqui quisentilía tlahuel miyac tlamantli tlen monequisquía motequihuis ipan nopa tiopamitl. </div>
<div class='p'>
<span class="verse" id="R122_6">6&#160;</span>Huan David quinotzqui itelpoca, Salomón, huan quitequimacac ma quisencahua se tiopamitl para TOTECO Dios tlen ininTeco israelitame. 
<span class="verse" id="R122_7">7&#160;</span>Huan David quej ni quiilhui Salomón: “Nocone, ipan noyolo tlahuel nijnequiyaya para nijchijchihuas se tiopamitl para TOTECO Dios tlen noTeco. 
<span class="verse" id="R122_8">8&#160;</span>Pero yajaya nechnojnotzqui huan nechilhui para ax na nijchijchihuas nopa tiopamitl pampa niquinmictijtoc miyac tlacame ipan miyac tlatehuijcayotl. Huan pampa iixpa nijtoyajtoc miyac estli ipan ni tlali, ax quinamiqui para na nielis tlen quichijchihuas nopa tiopamitl. 
<span class="verse" id="R122_9">9&#160;</span>Pero nechilhui nijpiyas se nooquichpil huan yajaya mochihuas se tlacatl tlen tlayoltlalía huan quema yajaya tlanahuatis, ax oncas tlatehuijcayotl. TOTECO quiijto quichihuas para nochi icualancaitacahua campa hueli ma moyoltlalica ihuaya. Quiijto para itoca elis Salomón [22:9 Salomón caquistic queja Tlayoltlalijquetl ipan inintlajtol.] pampa mitzixnextiyaya ta, nocone. Huan quiijto ipan nopa tonali quema ta titlanahuatis, yajaya quichihuas para oncas tlasehuilistli huan paquilistli ipan tlali Israel. 
<span class="verse" id="R122_10">10&#160;</span>Toteco quiijto ta tielis tlen quichijchihuilis nopa tiopamitl. Yajaya quiijto ta tielis queja tiicone huan yajaya elis queja motata. Huan quichihuas para moconehua huan moteipa ixhuihua ma tlanahuatica ipan mosiya ipan tlali Israel para nochipa. Queja nopa nechilhui TOTECO. </div>
<div class='p'>
<span class="verse" id="R122_11">11&#160;</span>“Huajca ama, tinocone, TOTECO ma itzto mohuaya queja yajaya quiijto para itztosquía. Queja nopa quisas nelía cuali motequi para tijchijchihuas ichaj TOTECO Dios tlen moTeco ta, senquistoc queja yajaya quinequi ma eli. 
<span class="verse" id="R122_12">12&#160;</span>Huan quema tielis titlanahuatijquetl ipan nochi israelitame, ma TOTECO mitzmaca tlalnamiquistli huan tlamatilistli para senquistoc tijtoquilis itlanahuatilhua. 
<span class="verse" id="R122_13">13&#160;</span>Pampa intla ica miyac cuidado tijtoquilis nopa tlanahuatili huan tlajtoli tlen Toteco quimacac Moisés para tiisraelitame, temachtli quisas cuali tlen tijchihuas. Huajca ximoyoltetili huan ximosemaca. Amo ximajmahui, niyon amo ximotzinquixti. </div>
<div class='p'>
<span class="verse" id="R122_14">14&#160;</span>“Ica miyac tequitl nijsentilijtoc miyac tlamantli para ichaj TOTECO. Nijsentilijtoc 300 toneladas tlen oro, 3 mil 300 toneladas tlen plata huan tlahuel onpano miyac bronce huan hierro hasta ax aqui hueli quimatis quesqui ietica pampa tlahuel miyac. Nojquiya nijcualtlalijtoc tlahuel miyac huapali huan huejhueyi tetini. 
<span class="verse" id="R122_15">15&#160;</span>Ta tiquinpiya miyac tlacame tlen cuali huelij quitecpichohuaj tetl. Nojquiya tiquinpiya cuaximani tlen quimatij miyac huan tlacame tlen hueli quichihuaj miyac tlamantli tequitl. 
<span class="verse" id="R122_16">16&#160;</span>Itztoque tlacame tlen quimatij cuali para quitejtetzonase nopa tlamantli tepostli tlen itoca oro, plata, bronce huan hierro. Huajca ximotlalana huan xitequiti, huan ma TOTECO itzto mohuaya.” </div>
<div class='p'>
<span class="verse" id="R122_17">17&#160;</span>Huan teipa David nojquiya quinnojnotzqui nochi tlayacanani tlen tlali Israel huan quinnahuati ma quipalehuica icone Salomón ipan nopa tequitl para quichihuase nopa tiopamitl. 
<span class="verse" id="R122_18">18&#160;</span>Quej ni quinilhui: “TOTECO Dios tlen imoTeco itztos imohuaya. Yajaya inmechchijtoc xijpiyaca tlasehuilistli ica nochi tocualancaitacahua tlen itztoyaj campa hueli pampa quintemactilijtoc nomaco na huan ama inijuanti motemacatoque ica TOTECO huan itlacajhua. 
<span class="verse" id="R122_19">19&#160;</span>Huajca ama ica nochi imoyolo huan nochi imoalma, xijtemoca TOTECO Dios tlen imoTeco. Huan ximotlalanaca huan xipehuaca xijchijchihuaca nopa tiopamitl para TOTECO DIOS. Teipa xijhualicaca nopa caxa tlen quipiya nopa tlajtoli tlen TOTECO quichijqui tohuaya. Nojquiya xiquinhualica nochi nopa tlamantzitzi tlen tlatzejtzeloltic huan tlaiyocatlalili para TOTECO huan xijcahuaca ipan nopa tiopamitl tlen inquichijchijtose para ipan inquihueyitlepanitase TOTECO.”  </div>
<div class='psalmlabel' id='R123_0'> 23</div>
<div class='s'>Nopa levitame huan inintequi </div>
<div class='p'>
<span class="verse" id="R123_1">1&#160;</span>Huan teipa quema David ya quipixqui miyac xihuitl huan eliyaya huehuentzi, quiijto para icone, Salomón, elis nopa yancuic tlanahuatijquetl ipan tlali Israel. 
<span class="verse" id="R123_2">2&#160;</span>Huan quinsentili nochi tlayacanani tlen tlali Israel, huan nochi totajtzitzi huan levitame. 
<span class="verse" id="R123_3">3&#160;</span>Huan quinpojque nopa levitame tlen quipiyayayaj 30 xihuitl para huejcapa. Huan ica nochi eliyayaj 38 mil tlacame. 
<span class="verse" id="R123_4">4&#160;</span>Huan David quintlapejpeni 24 mil levitame para quintequitlachilise tlen quichijchihuasquíaj nopa tiopamitl. Huan 6 mil levitame quintlapejpeni para mochihuase tlayacanani huan jueces. 
<span class="verse" id="R123_5">5&#160;</span>Huan quintlali 4 mil levitame para tlamocuitlahuise campa puertas huan seyoc 4 mil para quihueyichihuase TOTECO ica nopa tlatzotzonali tlen David tlanahuatijtoya ma quichijchihuaca para ica quihueyichihuase TOTECO. </div>
<div class='p'>
<span class="verse" id="R123_6">6&#160;</span>Teipa David quinxelo nopa levitame ica eyi grupos huan sesen grupo quihuicayaya itoca ininhuejcapantata Gersón, Coat o Merari tlen huejcajquiya itztoyaj huan eliyayaj ieyi conehua Leví. </div>
<div class='s'>Iteipa ixhuihua Gersón </div>
<div class='q'>
<span class="verse" id="R123_7">7&#160;</span>Teipa David quinxelo nopa grupo tlen iconehua Gersón ica ome grupos tlen quihuicayaya inintoca nopa ome iconehua Gersón: Laadán huan Simei. 
<span class="verse" id="R123_8">8&#160;</span>Huan teipa quinxelo nopa grupo tlen iteipa ixhuihua Laadán ica eyi grupos tlen quihuicayaya inintoca nopa eyi iconehua Laadán. Inintoca eliyayaj: Jehiel, Zetam huan Joel. Huan Jehiel elqui tlayacanquetl ipan ininfamilia. 
<span class="verse" id="R123_9">9&#160;</span>Ya ni elqui nopa tlayacanani ipan nopa familia Laadán. </div>
<div class='q'>Huan nojquiya quinxelo nopa grupo tlen iteipa ixhuihua Simei ica eyi grupos. Huan sesen grupo quihuicayaya itoca se icone Simei. Inintoca eliyayaj Selomit, Haziel huan Harán. 
<span class="verse" id="R123_10">10&#160;</span>Huan seyoc nahui iteipa ixhuihua Simei quipixque inintoca: Jahat, Zina, Jeús huan Bería. 
<span class="verse" id="R123_11">11&#160;</span>Jahat elqui inintlayacanca nopa familia huan teipa Zina. Pero quinitaque Jeús huan Bería queja san setzi familia pampa ax quinpixque miyac ininconehua. </div>
<div class='s'>Iteipa ixhuihua Coat </div>
<div class='q'>
<span class="verse" id="R123_12">12&#160;</span>Huan ipan iteipa ixhuihua Coat, itztoyaj nahui tlacame tlen mochijque tlayacanani. Se iteipa ixhui itoca eliyaya Amram. Huan Amram quipixqui iteipa ixhui tlen itoca Izhar. Huan Izhar quipixqui iteipa ixhui tlen itoca Hebrón. Huan Hebrón quipixqui iteipa ixhui tlen itoca Uziel [23:12 Coat, inelcone Leví, yajqui Egipto quema José quihuicayaya se hueyi tequitl nopona huan oncac se hueyi mayantli. Huan nopa israelitame mocajque ipan tlali Egipto 400 xihuitl. Ipan nopa itlamiya tonali nopona, itztoya Amram tlen elqui ineltata Moisés. Huajca quema nica camati tlen iteipa ixhui se tlacatl, camati tlen se ica ieso tlen itztoya tlahuel miyac xihuitl teipa.]. </div>
<div class='q'>
<span class="verse" id="R123_13">13&#160;</span>Huejcajquiya Amram quinpixqui itelpocahua tlen inintoca eliyaya Aarón huan Moisés. Huan quiniyocatlalijque Aarón huan iconehua para nochipa para quitencahuilise TOTECO nopa tlacajcahualistli tlatzejtzeloltic tlen quihualicayayaj tlacame. Nojquiya quintequimacac para quitlatise copali iixpa huan para tetiochihuase ica itequihuejcayo. 
<span class="verse" id="R123_14">14&#160;</span>Huan Moisés tlen elqui itlatequipanojca Toteco Dios quinpixqui ome iconehua huan quinijcuilojque ipan nopa hueyi familia tlen Leví. </div>
<div class='q'>
<span class="verse" id="R123_15">15&#160;</span>Huan iconehua Moisés inintoca eliyayaj Gersón huan Eliezer. </div>
<div class='q'>
<span class="verse" id="R123_16">16&#160;</span>Huan Gersón quipixqui se icone tlen itoca Sebuel tlen tlayacanqui ipan ifamilia huejcajquiya. </div>
<div class='q'>
<span class="verse" id="R123_17">17&#160;</span>Huan Eliezer quipixqui setzi icone tlen itoca Rehabías. Huan Rehabías eliyaya tlayacanquetl ipan ifamilia tlen teipa tlacatqui pampa quinpiyayaya miyac iconehua. </div>
<div class='q'>
<span class="verse" id="R123_18">18&#160;</span>Huan Izhar quinpixqui miyac iteipa ixhuihua huan Selomit eliyaya inintlayacanca. </div>
<div class='q'>
<span class="verse" id="R123_19">19&#160;</span>Huan Hebrón quinpixqui miyac iteipa ixhuihua. Huan iniachtohui tlayacanca itoca eliyaya Jerías. Nopa ompa tlayacanquetl elqui Amarías, huan teipa Jahaziel huan teipa Jecamán. </div>
<div class='q'>
<span class="verse" id="R123_20">20&#160;</span>Huan Uziel quinpixqui miyac iteipa ixhuihua. Huan Micaía elqui inintlayacanca. Huan iniompa tlayacanca itoca eliyaya Isías. </div>
<div class='s'>Nopa familia tlen iixhuihua Merari </div>
<div class='q'>
<span class="verse" id="R123_21">21&#160;</span>Merari huejcajquiya quinpixqui iconehua tlen inintoca eliyayaj Mahli huan Musi. </div>
<div class='q'>Huan Mahli huejcajquiya quinpixqui iconehua tlen inintoca eliyayaj Eleazar huan Cis. </div>
<div class='q'>
<span class="verse" id="R123_22">22&#160;</span>Eleazar mijqui, niyon ax quinpixtejqui ioquichpilhua. Pero quinpixqui iichpocahua, huan inijuanti monamictijque ininhuaya ininmachconehua tlen eliyayaj iconehua Cis. </div>
<div class='q'>
<span class="verse" id="R123_23">23&#160;</span>Musi huejcajquiya quinpixqui iconehua tlen inintoca eliyayaj Mahli, Edar huan Jeremot. </div>
<div class='p'>
<span class="verse" id="R123_24">24&#160;</span>Huajca nica eltoc inintoca nopa telpocame tlen iteipa ixhuihua Leví tlen quinijcuilojque ipan nopa censo para elque tlayacanani tlen ininfamilias. Huan monequiyaya para quipiyase 20 xihuitl para huejcapa para tequipanose ipan nopa tiopamitl. 
<span class="verse" id="R123_25">25&#160;</span>David quej ni quiijtojtoya: “Toteco Dios tlen toTeco tiisraelitame, techmacatoc tlasehuilistli ica tocualancaitacahua. Huan yajaya itztos ipan altepetl Jerusalén para nochipa. 
<span class="verse" id="R123_26">26&#160;</span>Huajca ama levitame ayoc monequis quihuicase nopa yoyon tiopamitl huan nochi itlamantzitzi tlen se lugar hasta seyoc.” </div>
<div class='p'>
<span class="verse" id="R123_27">27&#160;</span>Huan ipan itlamiya tlajtol David, yajaya nojquiya quinilhui israelitame para ma quinijcuiloca iteipa ixhuihua Leví tlen quipixque 20 xihuitl para huejcapa. 
<span class="verse" id="R123_28">28&#160;</span>Huan nopa levitame quipixque inintequi para quinpalehuise iixhuihua Aarón, nopa totajtzitzi, ipan tlen hueli tlamantli tequitl tlen quinnahuatiyayaj ma quichihuaca ipan ichaj TOTECO. Nojquiya levitame quimocuitlahuijque nochi nopa tlamapamitl huan nochi cuartos huan quinpalehuijque quema tlapajpacchihuayayaj huan ipan miyac tequitl ipan ichaj Toteco. 
<span class="verse" id="R123_29">29&#160;</span>Nojquiya eliyaya inintequi levitame para quicualtlalise nopa pantzi tlen tlaiyocatlalili para TOTECO huan nopa harina tlen quitequihuiyayaj ipan tlacajcahualistli, huan nopa pantzi canactzitzi tlen ax quipiya tlasonejcayotl, huan nopa pantzi tlen tlachijchihuali ipan sartén ica aceite tlen olivo huan nopa sequinoc tlamantli pantzi tlen monequi quisencahuase. Nojquiya eliyaya inintequi para quitlachilise nochi tlamantli tlayejyecoli. 
<span class="verse" id="R123_30">30&#160;</span>Huan mojmostla ica ijnaloc huan ica tiotlac elqui inintequi para moquetzase iixpa TOTECO huan huicase huicatl tlen ica quitlascamatilise huan quihueyichihuase TOTECO. 
<span class="verse" id="R123_31">31&#160;</span>Huan nojquiya nopa levitame quipixque inintequi para tlapalehuise para quitencahuase tlacajcahualistli tlatlatili para TOTECO ipan nopa tonali para mosiyajcahuase sesen samano, huan ipan nopa tonali quema pehua seyoc yancuic metztli huan ipan nochi ilhuime tlen quichihuaj ipan sesen xihuitl. Huan sesen huelta quema monequiyaya quichihuase se tequitl, nopa levitame hualayayaj ica ininmiyaca tlacame tlen monequiyaya quichihuase nopa tequitl iixpa TOTECO. 
<span class="verse" id="R123_32">32&#160;</span>Nojquiya ininmaco nopa totajtzitzi, nopa levitame quipixque inintequi para quimocuitlahuise nopa yoyon tiopamitl campa achtohuiya mopantiyayaj ica TOTECO huan nopa cuartos tlen mocajque tiopan calijtic. Huan ica temachili nopa levitame quinpalehuiyayaj nopa totajtzitzi ipan nochi tlamantli tequitl tlen monequiyaya quichihuase.  </div>
<div class='psalmlabel' id='R124_0'> 24</div>
<div class='s'>Inintequi nopa totajtzitzi </div>
<div class='p'>
<span class="verse" id="R124_1">1&#160;</span>Huan quej ni quinxejxelojque ica pamitl nopa totajtzitzi, inijuanti tlen eliyayaj iteipa ixhuihua Aarón. Huejcajquiya Aarón quinpixqui iconehua tlen inintoca eliyayaj Nadab, Abiú, Eleazar huan Itamar. 
<span class="verse" id="R124_2">2&#160;</span>Pero Nadab huan Abiú mijque achtohui quema aya miquiyaya inintata. Yeca teipa san mocajqui Eleazar huan Itamar para tequitise queja totajtzitzi. Huan tlen inijuanti pejqui ome pamitl tlen iixhuihua Aarón. </div>
<div class='p'>
<span class="verse" id="R124_3">3&#160;</span>Huan tlahuel miyac xihuitl teipa, quema nechca para miquis David, yajaya quitlajtlani itlapalehuil Sadoc huan Abimelec para quinxejxelose nopa totajtzitzi ica miyac pamitl queja tlaque tequitl quichihuasquíaj. Sadoc elqui iteipa ixhui Eleazar tlen huejcajquiya huan Ahimelec elqui iteipa ixhui Itamar. 
<span class="verse" id="R124_4">4&#160;</span>Huan nochi iteipa ixhuihua Eleazar tlen itztoyaj totajtzitzi, quinxejxelojque ipan 16 pamitl pampa itztoyaj 16 tatame tlen itztoyaj tlayacanani tlen quinpixque miyac ipan ininfamilias. Huan iteipa ixhuihua Itamar tlen itztoyaj totajtzitzi quinxejxelojque ica 8 pamitl pampa san quinpixqui 8 tlayacanani ica miyac ipan ininfamilias. 
<span class="verse" id="R124_5">5&#160;</span>Sesen tequitl tlen monequiyaya se pamitl tlen totajtzitzi ma quichihuaca temacaque ica rifa o ica nopa dados tlatzejtzeloltic. Ax quinequiyayaj para quinchicoicnelise sequin huan sequinoc axtle. Ipan iteipa ixhuihua Eleazar huan ipan iteipa ixhuihua Itamar sentic itztoyaj miyac cuajcuali tlayacanani ica miyac yajatili para quitequipanose Toteco Dios ipan tiopamitl. 
<span class="verse" id="R124_6">6&#160;</span>Huan Semaías, icone Natanael tlen elqui se levita, tequitiyaya queja tlajcuilojquetl para quiijcuilos inintoca tlen huetzque ipan sesen pamitl huan tlaque elisquía itequi sesen tlacatl para quichihuas. Huan Semaías tlajcuilo iixpa Tlanahuatijquetl David huan iniixpa Sadoc, tlen elqui hueyi totajtzi, huan iixpa Ahimelec tlen icone Abiatar, huan iniixpa totajtzitzi tlen itztoyaj tlanahuatiani ipan ininfamilias huan iniixpa nopa tlayacanca levitame. Huan quema monequiyaya quinquixtise nopa dados ipan caxitl, achtohui quinquixtilis se tlen iteipa ixhui Eleazar huan teipa quinquixtilis se tlen iteipa ixhui Itamar. Huan queja nopa quitlapejpenijque pamitl tlen totajtzitzi ica suertes. </div>
<div class='q'>
<span class="verse" id="R124_7">7&#160;</span>Quema tetequimacayaya nopa pamitl ica rifa, queja ni yajtiyajque inintoca tlen catlía pamitl achtohui tequitis hasta catlía pamitl quitocarohua para teipa tequitis hasta nochi tlanque. </div>
<div class='q'>Nopa pamitl tlen achtohui tequitis itoca elqui Joiarib. Teipa tequitis Jedaías, </div>
<div class='q'>
<span class="verse" id="R124_8">8&#160;</span>teipa Harim, teipa Seorim, </div>
<div class='q'>
<span class="verse" id="R124_9">9&#160;</span>teipa Malquías, teipa Mijamín, </div>
<div class='q'>
<span class="verse" id="R124_10">10&#160;</span>teipa Cos, teipa Abías, </div>
<div class='q'>
<span class="verse" id="R124_11">11&#160;</span>teipa Jesúa, teipa Secanías, </div>
<div class='q'>
<span class="verse" id="R124_12">12&#160;</span>teipa Eliasib, teipa Jaquim, </div>
<div class='q'>
<span class="verse" id="R124_13">13&#160;</span>teipa Hupa, teipa Jesebeab, </div>
<div class='q'>
<span class="verse" id="R124_14">14&#160;</span>teipa Bilga, teipa Imer, </div>
<div class='q'>
<span class="verse" id="R124_15">15&#160;</span>teipa Hezir, teipa Afses, </div>
<div class='q'>
<span class="verse" id="R124_16">16&#160;</span>teipa Petaías, teipa Hezequiel, </div>
<div class='q'>
<span class="verse" id="R124_17">17&#160;</span>teipa Jaquín, teipa Gamul, </div>
<div class='q'>
<span class="verse" id="R124_18">18&#160;</span>teipa Delaía huan teipa Maazías. </div>
<div class='p'>
<span class="verse" id="R124_19">19&#160;</span>Nochi tlacame ipan sesen pamitl quinilhuijque ma hualaca para tequipanose ipan nopa tiopamitl quema quintocarohua quichihuase. Huan nochi monequi tequitise queja TOTECO Dios tlen ininTeco israelitame achtohui quiilhui ininhuejcapantata Aarón ma quichihua. </div>
<div class='s'>Tlayacanca tlacame ipan nopa familia Leví </div>
<div class='p'>
<span class="verse" id="R124_20">20&#160;</span>Nica eltoc inintoca nopa sequinoc tlayacanca tlacame tlen hualajque ipan nopa hueyi familia Leví [24:20 Pero ni tlacame ax hualajque nojquiya ipan Aarón tlen elqui se iteipa ixhui Leví. Ni tlayacanani itztoyaj iixhuihua Leví tlen huejcajquiya itztoya ipan nopa tonali tlen Jacob ipan itlamiya Génesis, pero ax hualajque ipan Aarón iteipa ixhui Leví tlen itztoya 400 xihuitl teipa quema pejqui nopa amatlapohuali tlen Éxodo.]. </div>
<div class='q'>Subael elqui inintlayacanca iteipa ixhuihua Amram, </div>
<div class='q'>Jehedías elqui inintlayacanca iteipa ixhuihua Subael. </div>
<div class='q'>
<span class="verse" id="R124_21">21&#160;</span>Isías elqui inintlayacanca iteipa ixhuihua Rehabías. </div>
<div class='q'>
<span class="verse" id="R124_22">22&#160;</span>Selomot huan icone, Jahat, elque inintlayacancahua iteipa ixhuihua nopa izharita tlacame. </div>
<div class='q'>
<span class="verse" id="R124_23">23&#160;</span>Jerías elqui inintlayacanca iteipa ixhuihua Hebrón. Huan Amarías eliyaya nopa iniompaca tlayacanca, huan teipa Jahaziel nopa expa tlayacanca huan Jecamán nopa teipa tlayacanquetl. </div>
<div class='q'>
<span class="verse" id="R124_24">24&#160;</span>Micaía elqui inintlayacanca iteipa ixhuihua Uziel. </div>
<div class='q'>Samir elqui inintlayacanca iteipa ixhuihua Micaía. 
<span class="verse" id="R124_25">25&#160;</span>Isías, iicni Samir, nojquiya elqui tlayacanquetl ipan iteipa ixhuihua Micaía. </div>
<div class='q'>Zacarías elqui inintlayacanca iteipa ixhuihua Isías. </div>
<div class='q'>
<span class="verse" id="R124_26">26&#160;</span>Mahli huan Musi elque inintlayacancahua iteipa ixhuihua Merari. </div>
<div class='q'>Beno elqui inintlayacanca iteipa ixhuihua Jaazías. </div>
<div class='q'>
<span class="verse" id="R124_27">27&#160;</span>Beno, Soham, Zacur huan Ibri elque inintlayacancahua iteipa ixhuihua Merari tlen nojquiya elqui iixhuihua Jaazías. </div>
<div class='q'>
<span class="verse" id="R124_28">28&#160;</span>Eleazar elqui inintlayacanca iteipa ixhuihua Mahli, pero Eleazar ax quinpixqui itelpocahua. </div>
<div class='q'>
<span class="verse" id="R124_29">29&#160;</span>Jerameel elqui inintlayacanca iteipa ixhuihua Cis. </div>
<div class='q'>
<span class="verse" id="R124_30">30&#160;</span>Mahli, Edar huan Jerimot elque inintlayacancahua iteipa ixhuihua Musi. </div>
<div class='p'>Nochi ni tlacame eliyayaj iteipa ixhuihua Leví tlen huejcajquiya huan eliyayaj tlayacanani ipan ininfamilias. 
<span class="verse" id="R124_31">31&#160;</span>Levitame quiselijque inintequi ipampa rifa queja nojquiya quichijque iixhuihua Aarón tlen eliyayaj totajtzitzi. Ax quichihuilijque cuenta quesqui xihuitl quipiyayaya se tlacatl o tlaque tlanahuatili quipiya. Huan nopa rifa quichijque iixtla nopa Tlanahuatijquetl David, Sadoc, Ahimelec huan nopa sequinoc huejhueyi totajtzitzi huan levitame.  </div>
<div class='psalmlabel' id='R125_0'> 25</div>
<div class='s'>Inintequi tlatzotzonani huan huicani </div>
<div class='p'>
<span class="verse" id="R125_1">1&#160;</span>David huan nopa israelita tlayacanani quintequimacaque huicani tlen nopa familias tlen Asaf, Hemán huan Jedutún. Elqui inintequi para teyolmelahuase ica huicatl tlen panos teipa. Huan sequinoc quintequimacaque para tlatzotzonase ica cítaras, arpas huan címbalos quema nopa huicani huicayayaj. Huan nica eltoc inintoca nopa tlacame huan tlaque elqui inintequi: </div>
<div class='q'>
<span class="verse" id="R125_2">2&#160;</span>Zacur, José, Netanías huan Asarela eliyayaj iconehua Asaf huan huicayayaj huan tlatzotzonayayaj imaco inintata, Asaf. Asaf nojquiya elqui se tiocamanalojquetl huan quiseliyaya tlajtoli tlen TOTECO. Huan Tlanahuatijquetl David quinahuati ma teyolmelahua ica huicatl nopa tlajtoli tlen TOTECO quimacayaya. </div>
<div class='q'>
<span class="verse" id="R125_3">3&#160;</span>Huan Jedutún quinpixqui chicuase itelpocahua: Gedalías, Zeri, Jesaías, Hasabías, Matatías huan Simei. Inijuanti tequitiyayaj imaco inintata para quitlascamatise huan quihueyichihuase Toteco. Huan Jedutún elqui se tiocamanalojquetl huan nopa tlajtoli tlen quiseliyaya tlen TOTECO teyolmelahuayaya quema seyoc tlatzotzonayaya ipan arpa. </div>
<div class='q'>
<span class="verse" id="R125_4">4&#160;</span>Huan Hemán quinpixqui iconehua tlen inintoca eliyayaj: Buquías, Matanías, Uziel, Sebuel, Jeremot, Hananías, Hanani, Eliata, Gidalti, Romanti Ezer, Josbecasa, Maloti, Hotir huan Mahaziot. 
<span class="verse" id="R125_5">5&#160;</span>Hemán elqui nopa tiocamanalojquetl tlen quitequipanohuayaya Tlanahuatijquetl David huan quema quinequiyaya quimatis se tlamantli, elqui ya tlen quitlajtlaniyaya Toteco Dios. Huan Toteco Dios quitiochijtoya Hemán miyac pampa quimacac 14 itelpocahua huan eyi iichpocahua. </div>
<div class='p'>
<span class="verse" id="R125_6">6&#160;</span>Nochi ni tlacame tequitiyayaj ipan ichaj TOTECO inintempa inintatahua. Inintequi elqui para huicase huan tlatzotzonase ica címbalos, arpas huan cítaras. </div>
<div class='p'>Huan Asaf, Hemán huan Jedutún quimacayayaj cuenta nopa tlanahuatijquetl. 
<span class="verse" id="R125_7">7&#160;</span>Inijuanti huan ininteixmatcahua momachtijtoyaj cuali quejatza huicase para quihueyichihuase TOTECO. Para nochi eliyayaj 288 tlacame huan nochi cuali quiyecohuayayaj quejatza tlatzotzonaj. </div>
<div class='p'>
<span class="verse" id="R125_8">8&#160;</span>Huan ica rifa quisencajque quema tequitisquía sesen grupo tlen nopa huicani. Huan quema quintocaro ma huicaca huan ma tlatzotzonaca, ax quichihuilijque cuenta quesqui xihuitl quipixqui se tlacatl. Yonque huehuentzi o telpocatl, huan yonque tlamachtijquetl tlen huicatl huan tlatzotzonalistli o san momachtijquetl, sesen grupo quiseli itequi ipampa nopa rifa. </div>
<div class='q'>
<span class="verse" id="R125_9">9&#160;</span>Quema mahuiltijque iixpa TOTECO, quimatque tlaque tlayacanquetl huan igrupo achtohui tequitise huan ajqueya quitoquilis. Huan sesen tlayacanquetl quinyacanqui itelpocahua huan iteixmatcahua huan san sejco mochijque se grupo tlen 12 tlacame. Huan queja ni yajtiyajqui inintoca nopa tlayacanani tlen sesen grupo ipan nopa lista para quejatza tlatequipanojtiyase. </div>
<div class='q'>Achtohui tequitis José tlen hualajqui ipan ifamilia Asaf ica igrupo. </div>
<div class='q'>Teipa tequitis Gedalías ica igrupo. </div>
<div class='q'>
<span class="verse" id="R125_10">10&#160;</span>Teipa Zacur. </div>
<div class='q'>
<span class="verse" id="R125_11">11&#160;</span>Teipa Izri. </div>
<div class='q'>
<span class="verse" id="R125_12">12&#160;</span>Teipa Netanías. </div>
<div class='q'>
<span class="verse" id="R125_13">13&#160;</span>Teipa Buquías. </div>
<div class='q'>
<span class="verse" id="R125_14">14&#160;</span>Teipa Jesarela. </div>
<div class='q'>
<span class="verse" id="R125_15">15&#160;</span>Teipa Jesahías. </div>
<div class='q'>
<span class="verse" id="R125_16">16&#160;</span>Teipa Matanías. </div>
<div class='q'>
<span class="verse" id="R125_17">17&#160;</span>Teipa Simei. </div>
<div class='q'>
<span class="verse" id="R125_18">18&#160;</span>Teipa Azareel. </div>
<div class='q'>
<span class="verse" id="R125_19">19&#160;</span>Teipa Hasabías. </div>
<div class='q'>
<span class="verse" id="R125_20">20&#160;</span>Teipa Subael. </div>
<div class='q'>
<span class="verse" id="R125_21">21&#160;</span>Teipa Matatías. </div>
<div class='q'>
<span class="verse" id="R125_22">22&#160;</span>Teipa Jeremot. </div>
<div class='q'>
<span class="verse" id="R125_23">23&#160;</span>Teipa Hananías. </div>
<div class='q'>
<span class="verse" id="R125_24">24&#160;</span>Teipa Josbecasa. </div>
<div class='q'>
<span class="verse" id="R125_25">25&#160;</span>Teipa Hanani. </div>
<div class='q'>
<span class="verse" id="R125_26">26&#160;</span>Teipa Maloti. </div>
<div class='q'>
<span class="verse" id="R125_27">27&#160;</span>Teipa Eliata. </div>
<div class='q'>
<span class="verse" id="R125_28">28&#160;</span>Teipa Hotir. </div>
<div class='q'>
<span class="verse" id="R125_29">29&#160;</span>Teipa Gidalti. </div>
<div class='q'>
<span class="verse" id="R125_30">30&#160;</span>Teipa Mahaziot. </div>
<div class='q'>
<span class="verse" id="R125_31">31&#160;</span>Huan teipa Romanti Ezer.  </div>
<div class='psalmlabel' id='R126_0'> 26</div>
<div class='s'>Tlamocuitlahuiani ipan puertas </div>
<div class='p'>
<span class="verse" id="R126_1">1&#160;</span>Queja ni quinxelojque nopa tlamocuitlahuiani ipan puertas ica grupos: </div>
<div class='q'>Meselemías elqui itlayacanca nopa achtohui grupo. Meselemías elqui icone Coré, tlen elqui icone Ebiasaf, tlen elqui se iteipa ixhui nopa seyoc Coré tlen huejcajquiya. </div>
<div class='q'>
<span class="verse" id="R126_2">2&#160;</span>Huan itelpocahua Meselemías inintoca eliyayaj: Zacarías nopa achtohui ejquetl, teipa Jediael, Zebadías, Jatniel, 
<span class="verse" id="R126_3">3&#160;</span>Elam, Johanán huan Elioenai. </div>
<div class='q'>
<span class="verse" id="R126_4">4&#160;</span>Huan Obed Edom elqui inintlayacanca seyoc grupo tlen puerta tlamocuitlahuiani. Huan iachtohui ejca telpoca quitocajtiyayaj Semaías huan itelpocahua tlen teipa tlacajtiyajque elque: Jozabad, Joa, Sacar, Natanael, 
<span class="verse" id="R126_5">5&#160;</span>Amiel, Isacar huan Peultai. Huan Toteco Dios miyac quitiochijtoya Obed Edom huan quimacac miyac iconehua. </div>
<div class='q'>
<span class="verse" id="R126_6">6&#160;</span>Semaías iachtohui cone Obed Edom, quinpixqui itelpocahua tlen tlahuel mosemacayayaj huan itztoyaj tlayacanani ipan ininfamilia. 
<span class="verse" id="R126_7">7&#160;</span>Huan itelpocahua Semaías inintoca eliyayaj: Otni, Rafael, Obed, Elzabad huan iteixmatcahua Eliú huan Samaquías. Nochi ni tlacame moneltlaliyayaj. 
<span class="verse" id="R126_8">8&#160;</span>Ica nochi elque 62 iconehua huan iixhuihua Obed Edom. Huan nochi eliyayaj tlacame tlen tlahuel yolchicajtoque para quichihuase inintequi. </div>
<div class='q'>
<span class="verse" id="R126_9">9&#160;</span>Huan Meselemías huan 18 iconehua huan iteixmatcahua elqui se grupo tlen tlacame tlen nojquiya tlahuel motemacayayaj. </div>
<div class='q'>
<span class="verse" id="R126_10">10&#160;</span>Huan Hosa tlen eliyaya ipan nopa hueyi familia tlen iixhuihua Merari, quitlapejpeni Simri para ma quinyacanas iconehua yonque yajaya ax achtohui ejquetl. 
<span class="verse" id="R126_11">11&#160;</span>Nopa sequinoc iconehua inintoca eliyayaj: Hilcías tlen iompaca telpoca huan teipa Tebalías huan Zacarías tlen nelteipa ejquetl. Huan para nochi iconehua huan iicnihua Hosa eliyayaj 13. </div>
<div class='p'>
<span class="verse" id="R126_12">12&#160;</span>Queja ni quinxelojque nopa tlamocuitlahuiani para tequitise ipan tiopamitl. Huan sesen grupo quihuicayaya itoca itlayacanca huan inijuanti quipixque inintequi para tequipanose ipan ichaj Toteco queja ne sequinoc levitame. 
<span class="verse" id="R126_13">13&#160;</span>Quintequimacaque ma tlamocuitlahuica ipan sesen puerta por rifa. Huan ax quichihuiliyayaj cuenta tlaque tlanahuatili quipiya sesen, niyon quesqui xihuitl quipixque. Quintequimacaque queja tlen quintocaro ipan nopa rifa. </div>
<div class='p'>
<span class="verse" id="R126_14">14&#160;</span>Selemías [26:14 O Meselemías. Xijtlachili versículo 2 Cr. 26:2.] huan igrupo quintocaro quimocuitlahuise nopa puerta tlen mocahua ica campa quisa tonati. Huan ica nopa rifa quitocaro Zacarías icone Meselemías para quimocuitlahuis nopa puerta tlen mocahua ica norte. Yajaya eliyaya se tlacatl tlen tlahuel tlalnamiqui. 
<span class="verse" id="R126_15">15&#160;</span>Huan quitocaro Obed Edom para quimocuitlahuis nopa puerta ica tlani. Huan iconehua quintocaro para quimocuitlahuise nopa cuartos campa quiajcocuij nochi tlamantli tlen iaxca nopa tiopamitl. 
<span class="verse" id="R126_16">16&#160;</span>Huan quintocaro Supim ihuaya Hosa quimocuitlahuise nopa puerta campa calaqui tonati tlen itoca Salequet campa eltoc nopa ojtli tlen ixtlejco. </div>
<div class='p'>
<span class="verse" id="R126_17">17&#160;</span>Mojmostla quintequitlaliyayaj chicuaseme para quimocuitlahuise nopa puerta tlen mocahua ica campa quisa tonati. Nahui para quimocuitlahuise nopa puerta tlen mocahua ica norte. Nahui para nopa puerta tlen mocahua ica tlani huan ome para quimocuitlahuise sesen nopa cuartos campa quiajcocuij tlamantli tlen motequihuía ipan nopa tiopamitl. 
<span class="verse" id="R126_18">18&#160;</span>Nojquiya quintequitlaliyayaj chicuase levitame para quimocuitlahuise nopa puerta campa calaqui tonati, nahui para tlamocuitlahuise ipan nopa puerta ica norte huan nahui para campa nopa ojtli tlen yahui para calaquis tiopamitl huan ome para quinmocuitlahuise nopa tlamapamitl. </div>
<div class='p'>
<span class="verse" id="R126_19">19&#160;</span>Huajca nica eltoc quejatza quinxelojque nopa tlamocuitlahuiani tlen quimocuitlahuíaj puertas ipan nopa tiopamitl tlen hualajque ipan ifamilia Coré huan ifamilia Merari. </div>
<div class='s'>Tlen quimocuitlahuiyayaj nopa tomi </div>
<div class='p'>
<span class="verse" id="R126_20">20&#160;</span>Nojquiya Ahías quinyacanayaya sequinoc levitame tlen quipiyayayaj inintequi para quiselise nochi tlamantli tlen nopa tlacame quihualicayayaj queja ofrendas para Toteco Dios. 
<span class="verse" id="R126_21">21&#160;</span>Huan Jehiel elqui tlayacanquetl tlen nopa tlacame tlen hualajque ipan nopa familia Laadán huan nopa huejcapantata Gersón. 
<span class="verse" id="R126_22">22&#160;</span>Huan Jehiel quinpixqui ome itelpocahua tlen inintoca eliyayaj Zetam huan Joel. Huan inijuanti quipixque ininmaco nopa tomi tlen iaxca tiopamitl. </div>
<div class='p'>
<span class="verse" id="R126_23">23&#160;</span>Ama nimechilhuis catlía tlayacanani hualajque tlen nopa familias Amram, Izhar, Hebrón huan Uziel. </div>
<div class='q'>
<span class="verse" id="R126_24">24&#160;</span>Nopa achtohui tlayacanquetl para quimocuitlahuis itomi nopa tiopamitl elqui Sebuel tlen hualajque tlen nopa familia tlen Gersón, tlen elqui icone Moisés. 
<span class="verse" id="R126_25">25&#160;</span>Iteixmatcahua tlen quipixque ieso Eliezer inintoca eliyayaj Rehabías, Jesaías, Joram, Zicri huan Selomit. </div>
<div class='q'>
<span class="verse" id="R126_26">26&#160;</span>Selomit huan iicnihua quipixque ininmaco nochi tlamantli tlen patiyo huan nochi tlamantli tlen tlaiyocatlalili para TOTECO tlen quimacatoyaj Tlanahuatijquetl David, nopa tlayacanani ipan huejhueyi familias, nopa tlayacanani tlen tlatehuijca tlacame huan nopa soldados. 
<span class="verse" id="R126_27">27&#160;</span>Ni tlacame quimacatoyaj sequin nopa tlamantli tlen moaxcatijtoyaj huan quicuitoyaj ipan tlatehuijcayotl para ica quicualtlalise nopa tiopamitl. 
<span class="verse" id="R126_28">28&#160;</span>Nojquiya Selomit huan iicnihua quipiyayayaj nopa tequitl para quimocuitlahuise sequinoc tlamantli tlen tlaiyocatlalili para Toteco. Ni tlamantli quiiyocatlalijtoyaj nopa tiocamanalojquetl Samuel, Saúl, icone Cis; Abner, icone Ner; huan Joab, icone Sarvia. Huan nojquiya quimocuitlahuijque nochi tlamantli tlen ajqueya hueli quiiyocatlaliyaya para TOTECO. </div>
<div class='q'>
<span class="verse" id="R126_29">29&#160;</span>Quenanías tlen hualajqui ipan iteipa ixhuihua Izhar elqui se tlayacanquetl. Huan yajaya huan iconehua elque queja tequichihuani para tetlajtolsencahuase campa hueli ipan tlali Israel. </div>
<div class='q'>
<span class="verse" id="R126_30">30&#160;</span>Hasabías huan mil 700 iteixmatcahua eliyayaj iteipa ixhuihua Hebrón huan quintequitlalijque para quipiyase tlanahuatili ipan tlali Israel ipan nopa tlali tlen mocahua nechca atemitl Jordán ica campa calaqui tonati. Nojquiya quipixque inintequi para quitlachilise quejatza tlacame nopona tequipanohuaj ipan itequi TOTECO huan ipan itequi nopa tlanahuatijquetl. 
<span class="verse" id="R126_31">31&#160;</span>Huan Jerías elqui tlayacanquetl tlen iteipa ixhuihua Hebrón. Quema Tlanahuatijquetl David yahuiyaya para 40 xihuitl tlanahuatis, quitemohuayayaj ipan nopa lista huan quinpantijque para itztoyaj miyac tlacame tlen nopa familia Hebrón ipan altepetl Jazer ipan tlali Galaad tlen tlahuel quipiyayayaj chicahualistli huan tlen tlahuel motemacayayaj. 
<span class="verse" id="R126_32">32&#160;</span>Eliyayaj ome mil 700 tlacame tlen motemacayayaj huan Jerías elqui inintlayacanca. Huan Tlanahuatijquetl David quintitlanqui ipan nopa tlali ipan seyoc nali atemitl Jordán para campa quisa tonati. Huan quipixque inintequi para quitlachilise nopa huejhueyi familias tlen Rubén, Gad huan nopa tlajco familia tlen Manasés para quintlachilise quejatza quitequipanohuaj Toteco Dios huan nopa tlanahuatijquetl.  </div>
<div class='psalmlabel' id='R127_0'> 27</div>
<div class='s'>Nopa pamitl tlen soldados </div>
<div class='p'>
<span class="verse" id="R127_1">1&#160;</span>Ama nimitzilhuis ajqueinijuanti nopa huejhueyi tlayacanani tlen israelita soldados huan huejhueyi familias. Quinxelojtoyaj nochi nopa soldados ica 12 huejhueyi pamitl huan sese tlayacanquetl quiyacanayaya se pamitl. Ipan sesen hueyi pamitl oncayayaj 24 mil soldados. Sequin tlayacanani quinyacanque mil soldados huan sequin 100 soldados. Huan sesen pamitl tequipano se metztli ipan se xihuitl. Huajca se pamitl calaquiyaya huan seyoc quisayaya sesen metztli. Huan nica eltoc nopa lista tlen nopa tlayacanani ipan sesen pamitl: </div>
<div class='q'>
<span class="verse" id="R127_2">2&#160;</span>Jasobeam, tlen elqui icone Zabdiel huan iteipa ixhui Fares, elqui tlayacanquetl tlen nopa achtohui hueyi pamitl tlen soldados huan inijuanti tequitique nopa achtohui metztli ipan sesen xihuitl. 
<span class="verse" id="R127_3">3&#160;</span>Huan ipan nopa achtohui metztli Jasobeam quipixqui tlanahuatili ica nochi tlayacanani tlen soldados huan nochi nopa 24 mil soldados tlen itztoyaj ipan nopa pamitl. </div>
<div class='q'>
<span class="verse" id="R127_4">4&#160;</span>Dodai, tlen iteipa ixhui Ahohi, elqui tlayacanquetl tlen nopa ompa hueyi pamitl tlen soldados huan inijuanti tequitique ipan metztli ome ipan sesen xihuitl. Huan nopa pamitl quinpiyayaya 24 mil soldados huan Miclot elqui nopa tlayacanquetl tlen más hueyi. </div>
<div class='q'>
<span class="verse" id="R127_5">5&#160;</span>Benaía, icone nopa hueyi totajtzi Joiada, elqui tlayacanquetl tlen nopa expa hueyi pamitl huan inijuanti tequitique ipan metztli eyi ipan sesen xihuitl. Huan nopa pamitl quinpiyayaya 24 mil soldados. 
<span class="verse" id="R127_6">6&#160;</span>Huan ni Benaía nojquiya eliyaya inintlayacanca nopa 30 huejhueyi soldados tlen más motemacayayaj tlen nochi isoldados nopa tlanahuatijquetl. Huan icone Benaía tlen itoca Amisabad eliyaya nopa tlayacanquetl más hueyi ipan ni hueyi pamitl. </div>
<div class='q'>
<span class="verse" id="R127_7">7&#160;</span>Asael, iicni Joab, elqui tlayacanquetl tlen nopa hueyi pamitl nahui huan inijuanti tequitique ipan metztli nahui ipan sesen xihuitl. Huan nopa pamitl quinpiyayaya 24 mil soldados. Huan Zebadías icone Asael mochijqui tlayacanquetl quema mijqui itata. </div>
<div class='q'>
<span class="verse" id="R127_8">8&#160;</span>Samhut, nopa izraíta tlacatl, elqui tlayacanquetl tlen nopa hueyi pamitl macuili huan inijuanti tequitique ipan metztli macuili ipan sesen xihuitl. Huan nopa pamitl quinpiyayaya 24 mil soldados. </div>
<div class='q'>
<span class="verse" id="R127_9">9&#160;</span>Ira, tlen icone Iques tlen altepetl Tecoa, elqui tlayacanquetl tlen nopa hueyi pamitl chicuase huan inijuanti tequitique ipan metztli chicuase ipan sesen xihuitl. Huan nopa pamitl quinpiyayaya 24 mil soldados. </div>
<div class='q'>
<span class="verse" id="R127_10">10&#160;</span>Heles, tlen hualajqui ipan nopa hueyi familia Efraín huan ehuayaya altepetl Pelona, elqui nopa tlayacanquetl tlen nopa hueyi pamitl chicome huan inijuanti tequitique ipan metztli chicome. Huan nopa pamitl quinpiyayaya 24 mil soldados. </div>
<div class='q'>
<span class="verse" id="R127_11">11&#160;</span>Sibecai, nopa husatita tlacatl tlen eliyaya iteipa ixhui Zera, elqui tlayacanquetl tlen nopa hueyi pamitl chicueyi huan inijuanti tequitique ipan metztli chicueyi ipan sesen xihuitl. Huan nopa pamitl quinpiyayaya 24 mil soldados. </div>
<div class='q'>
<span class="verse" id="R127_12">12&#160;</span>Abiezer, tlen ehuayaya altepetl Anatot huan hualajqui ipan nopa hueyi familia Benjamín, elqui tlayacanquetl tlen nopa hueyi pamitl chicnahui huan inijuanti tequitique ipan metztli chicnahui ipan sesen xihuitl. Huan nopa pamitl quipiyayaya 24 mil soldados. </div>
<div class='q'>
<span class="verse" id="R127_13">13&#160;</span>Maharai, se iteipa ixhui Zera tlen ehuayaya altepetl Netofa, elqui tlayacanquetl tlen nopa hueyi pamitl majtlactli huan inijuanti tequitique ipan metztli majtlactli ipan sesen xihuitl. Nopa pamitl quinpiyayaya 24 mil soldados. </div>
<div class='q'>
<span class="verse" id="R127_14">14&#160;</span>Benaía, tlen ehuayaya altepetl Piratón ipan tlali Efraín, elqui tlayacanquetl tlen nopa hueyi pamitl majtlactli huan se huan inijuanti tequitique ipan metztli majtlactli huan se ipan sesen xihuitl. Nopa pamitl quinpiyayaya 24 mil soldados. </div>
<div class='q'>
<span class="verse" id="R127_15">15&#160;</span>Heldai, tlen iteipa ixhui Otoniel huan ehuayaya tlali Netofa, elqui tlayacanquetl tlen nopa hueyi pamitl majtlactli huan ome huan inijuanti tequitique ipan metztli majtlactli huan ome ipan sesen xihuitl. Nopa pamitl quinpiyayaya 24 mil soldados. </div>
<div class='s'>Nopa tlayacanani ipan sesen hueyi familia </div>
<div class='p'>
<span class="verse" id="R127_16-22">16-22&#160;</span>Nica techilhuía nopa huejhueyi familias tlen israelitame huan ajqueya inintlayacanca. </div>
<div class='b'> &#160; </div>
<div class='q'>Familia, Tlayacanquetl </div>
<div class='q'>Rubén, Eliezer, icone Zicri </div>
<div class='q'>Simeón, Sefatías, icone Maaca </div>
<div class='q'>Leví, Hasabías, icone Kemuel </div>
<div class='q'>Aarón (nopa totajtzi), Sadoc </div>
<div class='q'>Judá, Eliú, iicni David </div>
<div class='q'>Isacar, Omri, icone Micael </div>
<div class='q'>Zabulón, Ismaías, icone Abdías </div>
<div class='q'>Neftalí, Jerimot, icone Azriel </div>
<div class='q'>Efraín, Oseas, icone Azazías </div>
<div class='q'>Manasés, Joel, icone Pedaías </div>
<div class='q'>Manasés (Galaad), Iddo, icone Zacarías </div>
<div class='q'>Benjamín, Jaasiel, icone Abner </div>
<div class='q'>Dan, Azareel, icone Jeroham </div>
<div class='b'> &#160; </div>
<div class='m'>Ya ni eliyayaj nopa tlayacanani tlen nopa huejhueyi familias tlen israelitame. </div>
<div class='p'>
<span class="verse" id="R127_23">23&#160;</span>Quema David quitlalanqui se censo, ax quinpojqui nopa telpocame tlen aya quipiyayayaj 20 xihuitl pampa TOTECO quintlajtolcahuilijtoya quinmiyaquilis nopa israelitame hasta itztosquíaj queja imiyaca nopa sitlalime tlen onca ipan elhuicactli. 
<span class="verse" id="R127_24">24&#160;</span>Huan yonque Joab quipehualti quitlalana nopa censo, ax quitlamilti pampa hualajqui nopa hueyi tlatzacuiltili ipan israelitame. Huajca ax quema quitlalijque inintoca nopa tlacame huan quesqui ininmiyaca ipan nopa amatlapohuali campa ijcuilijtoc nochi tlen oncac ipan itequi Tlanahuatijquetl David. </div>
<div class='s'>Tequichihuani ipan itlanahuatilis David </div>
<div class='p'>
<span class="verse" id="R127_25">25&#160;</span>Azmavet, icone Adiel, eliyaya nopa tequihuejquetl tlen imaco eltoya nopa cuartos campa quiajcocuiyaya itomi nopa caltlanahuatili. </div>
<div class='p'>Jonatán, icone Uzías, eliyaya nopa tlayacanquetl tlen imaco eltoya nopa cuartos campa quiajcocuiyaya inintomi pilaltepetzitzi, altepetini huan nopa caltini tlen cuali tlasencahuali tlen iaxca nopa tlanahuatijquetl tlen campa hueli mopantiyaya. </div>
<div class='p'>
<span class="verse" id="R127_26">26&#160;</span>Ezri, icone Quelub, eliyaya nopa tequihuejquetl tlen quintlachili nopa tlacame tlen miltequitiyayaj para nopa tlanahuatijquetl. </div>
<div class='p'>
<span class="verse" id="R127_27">27&#160;</span>Simei, tlen altepetl Ramat, eliyaya nopa tequihuejquetl tlen imaco eltoyaj nopa tlacame tlen quimocuitlahuijque ixocomeca milhua nopa tlanahuatijquetl. </div>
<div class='p'>Zabdi, tlen ehuayaya altepetl Sifma elqui tequihuejquetl tlen quitlachiliyaya inintequi tlen quimocuitlahuijque nopa xocomecatl itlajca huan quisencajque nopa xocomeca atl para ma onca para nochi tlen monequi ipan nopa caltlanahuatili. </div>
<div class='p'>
<span class="verse" id="R127_28">28&#160;</span>Baal Hanán tlen altepetl Gedera quipiyayaya itequi para quimocuitlahuis iolivo milhua nopa tlanahuatijquetl huan campa quiquixtiyayaj nopa aceite. Nojquiya quimocuitlahui nochi icuamilhua ica cuatini tlen higos. Nochi ya nopa mopantiyayaj ipan nopa tlamayamitl tlen tlatzintla. </div>
<div class='p'>Huan Joás quipiyayaya nopa tequitl para quimocuitlahuis nopa caltini campa quiajcocuiyayaj aceite tlen olivo. </div>
<div class='p'>
<span class="verse" id="R127_29">29&#160;</span>Sitrai, tlen ehuayaya Sarón, quipiyayaya nopa tequitl para quinmocuitlahuis nopa huacaxme tlen quicuayayaj sacatl nopona ipan nopa tlamayamitl Sarón. </div>
<div class='p'>Huan Safat, icone Adlai, quinmocuitlahui nopa huacaxme tlen quicuayayaj sacatl ipan miyac tlamayamitl campa hueli. </div>
<div class='p'>
<span class="verse" id="R127_30">30&#160;</span>Obil tlen elqui se iteipa ixhui Ismael, eliyaya icuenta para quinmocuitlahuis nochi icamellos nopa tlanahuatijquetl. </div>
<div class='p'>Jehedías tlen ehuayaya altepetl Meronot, quinmocuitlahuiyaya nochi iburrojhua nopa tlanahuatijquetl. </div>
<div class='p'>
<span class="verse" id="R127_31">31&#160;</span>Jaziz, se iteipa ixhui Hagar, quinmocuitlahuiyaya iborregojhua nopa tlanahuatijquetl. </div>
<div class='p'>Huajca nochi ni tequichihuani motequihuiyayaj para quimocuitlahuise nochi tlamantli tlen iaxca Tlanahuatijquetl David. </div>
<div class='p'>
<span class="verse" id="R127_32">32&#160;</span>Jonatán, tlen eliyaya itío Tlanahuatijquetl David, elqui se tlacatl tlen tlahuel tlalnamiqui huan tlahuel tlamachiliyaya. Yajaya quiconsejomacayaya David. Jehiel, icone Hacmoni, quipixqui itequi para quinmachtis iconehua David. </div>
<div class='p'>
<span class="verse" id="R127_33">33&#160;</span>Ahitofel elqui nopa tlacatl tlen más tlayacantoc para quimacas consejos nopa tlanahuatijquetl. Husai nopa arquita tlacatl eliyaya inelhuampo nopa tlanahuatijquetl. </div>
<div class='p'>
<span class="verse" id="R127_34">34&#160;</span>Joiada, icone Benaía huan Abiatar, quiselijque itequi Ahitofel quema mijqui. Joab eliyaya tlayacanquetl tlen nochi israelita soldados.  </div>
<div class='psalmlabel' id='R128_0'> 28</div>
<div class='s'>Salomón quipatlas David </div>
<div class='p'>
<span class="verse" id="R128_1">1&#160;</span>Teipa Tlanahuatijquetl David quinsentili ipan altepetl Jerusalén nochi nopa huejhueyi israelita tlayacanani. Quinsentili nopa tlayacanani tlen huejhueyi familias, nopa tlayacanani tlen nopa 12 huejhueyi pamitl tlen soldados, nopa sequinoc huejhueyi tlayacanani tlen soldados, nopa tlayacanani tlen nochi imilhua huan itlapiyalhua, huan icaltlanahuatil nopa tlanahuatijquetl huan nochi sequinoc tlacame tlen quipiyayayaj tequihuejcayotl ipan itlanahuatilis. </div>
<div class='p'>
<span class="verse" id="R128_2">2&#160;</span>Huan Tlanahuatijquetl David moquetzqui, huan quiijto: “Noicnihua huan notlacajhua, tlahuel na nijnequiyaya nijsencahuas se tiopamitl campa huelisquía tijtlalise nopa caxa tlen quipixtoc nopa tlajtoli tlen TOTECO quichijqui tohuaya. Elisquía campa Toteco Dios huelisquía mocahuas para tlanahuatis. Huan yeca nijcualtlali nochi tlamantli tlen monequisquía motequihuis ipan nopa tiopamitl. 
<span class="verse" id="R128_3">3&#160;</span>Pero Toteco Dios nechilhui para ax elis na tlen nijsencahuilis nopa tiopamitl campa tlacame quihueyitlalise pampa na nieliyaya se nitlatehuijquetl huan ipan tlatehuijcayotl niquinmictijtoc miyac tlacame. </div>
<div class='p'>
<span class="verse" id="R128_4">4&#160;</span>“Pero TOTECO Dios tlen toTeco tiisraelitame, nechtlapejpenijtoya tlen nochi iteixmatcahua notata para nechchihuas nitlanahuatijquetl ipan tlali Israel huan para teipa nocone huan noixhuihua elise tlanahuatiani. Achtohui TOTECO quitlapejpeni Judá tlen huejcajquiya itztoya. Teipa tlen iteipa ixhuihua Judá, quitlapejpeni ifamilia notata huan teipa tlen iconehua notata, elqui ipaquilis para nechchihuas na ma nieli nitlanahuatijquetl ipan tlali Israel pampa nelía hueyi iyolo nohuaya. 
<span class="verse" id="R128_5">5&#160;</span>Huan TOTECO nechmacatoc miyac notelpocahua huan tlen nochi inijuanti, quitlapejpenijtoc Salomón para nechpatlas para elis tlanahuatijquetl ipan ni tlali Israel. 
<span class="verse" id="R128_6">6&#160;</span>Huan TOTECO quej ni nechilhui: ‘Mocone Salomón yajaya quichijchihuas notiopa ica nochi tlamapamitl pampa nijtlapejpenijtoc queja elisquía nocone, huan na nielis niitata. 
<span class="verse" id="R128_7">7&#160;</span>Huan intla yajaya quisenhuiquilis quitlepanitas notlanahuatilhua queja quichijtoc hasta ama ni tonal, huajca nijchihuas para itlanahuatilis ma huejcahua para nochipa.’ ” </div>
<div class='p'>
<span class="verse" id="R128_8">8&#160;</span>Huajca David mocuepqui campa Salomón huan quiilhui: “Ama, iniixpa nochi ni israelitame tlen itlacajhua TOTECO, huan iixpa Toteco Dios, nimitznahuatía para xijtoquilijtinemis ica miyac cuidado nochi itlanahuatilhua TOTECO Dios tlen toTeco. Huan quej nopa tihuelis tijsenhuiquilis titlanahuatis ipan ni yejyectzi tlali huan teipa tijcajtehuas para moconehua ma quinahuatica para nochipa. </div>
<div class='p'>
<span class="verse" id="R128_9">9&#160;</span>“Tinocone Salomón, xijchihua campeca para cuali tiquixmatis Toteco Dios tlen nimotata niquixmati. Xijtequipano ica moyolo tlapajpactic huan ica se motlalnamiquilis tlen quinequis quichihuas ipaquilis. Pampa TOTECO mojmostla quitlachilía nochi tlacame ininyolo. Yajaya quiixmati tlaque sesen moilhuíaj huan nochi tlen quisencahua ipan inintlalnamiquilis para quichihuase. Intla tijtemos, tijpantis, pero intla tijtlahuelcahuas, yajaya mitziyocacahuas para nochipa. 
<span class="verse" id="R128_10">10&#160;</span>Huajca ximomocuitlahui miyac pampa TOTECO mitztlapejpenijtoc para tijchijchihuilis nopa tiopamitl tlen elis senquistoc tlaiyocatlalili para ya. Ximoyoltetili huan xijchihua nopa tequitl.” </div>
<div class='p'>
<span class="verse" id="R128_11">11&#160;</span>Teipa David quimactili Salomón nochi nopa ixcopincayotl tlen quinextía quejatza ma quichihua nopa tiopamitl huan nochi tlamapamitl tlen quiyahualos, ihuaya nochi nopa cuartos tlen huejcapa huan campa quiajcocuise tomi huan nopa cuartos calijtic, huan nopa cuarto tlen más calijtic para ipan quitlalise nopa caxa campa quiixtzacuase tetlajtlacolhua. 
<span class="verse" id="R128_12">12&#160;</span>Nojquiya quimacac Salomón nopa ixcopincayome para quejatza moilhuiyaya elis cuali para nopa tlamapamitl calteno ipan nopa ichaj TOTECO, nopa cuartos para tomi huan tlamantli tlen más patiyo; huan nopa cuartos campa quiajcocuise tlamantli tlaiyocatlalilme para Toteco Dios. Nochi ni ixcopincayome Itonal TOTECO quinextilijtoya David. 
<span class="verse" id="R128_13">13&#160;</span>Nojquiya nopa tlanahuatijquetl quimactili Salomón nochi nopa tlanahuatili ica quejatza tequitise nopa totajtzitzi huan nopa levitame. Quiilhui quejatza quinxelojtoya ica pamitl huan nochi nopa tequitl tlen monequi quichihuase tiopan calijtic. Nojquiya quiilhui quejatza monequi quitequihuise nochi tlamantzitzi ipan nopa tiopamitl para quihueyichihuase TOTECO huan para quimacase tlacajcahualistli. </div>
<div class='p'>
<span class="verse" id="R128_14">14&#160;</span>David nojquiya quimacac nopa oro huan plata para ica quisencahuas tlamantzitzi tlen quitequihuise ipan nopa tiopamitl ipan sesen tequitl tlen monequis nopona. 
<span class="verse" id="R128_15">15&#160;</span>Huan quiilhui quesqui tepostli tlen oro o tlen plata tlen monequiyaya para quisencahuas nopa tlahuil quetzali huan tlahuili. 
<span class="verse" id="R128_16">16&#160;</span>Quiilhui quesqui oro monequiyaya para quichihuas nopa mesa para ipan quitlalise nopa pantzi huan quiyejyeco nopa oro huan quimacac para nopa mesa. Nojquiya quiyejyeco nopa oro para quicualtlalis sesen nopa sequinoc mesas tlen tlachijchihuali ica oro, huan quimacac Salomón. 
<span class="verse" id="R128_17">17&#160;</span>Nojquiya quiyejyeco nopa oro para quisencahuas nopa miyac cuachijcoli para quicuapilose nopa nacatl tlen nopa tlacajcahualistli huan quiilhui Salomón quesqui oro monequiyaya. Nojquiya ihuical quichijqui ica nopa oro para popochcome, tazas, platos huan nopa hueyi ajpastli tlen tlachijchihuali ica oro. Sesen tlamantli quiilhui quesqui oro ma quitequihuis huan quimacac nopa oro. Huan ihuical quichijqui ica nopa plata para quitequihuise para quichihuase tlamantzitzi. 
<span class="verse" id="R128_18">18&#160;</span>Nojquiya quiilhui quesqui oro monequiyaya para quisencahuase nopa tlaixpamitl para copali huan quiyejyeco nopa oro huan quimacac. Huan quiilhui quesqui oro monequiyaya para quichihuas nopa tlaixcopincayome tlen nopa ome ielhuicac ejcahua TOTECO tlen inintoca querubines. Inijuanti quipiyase inieltlapal patlajtoque itzonpac icaxa Toteco tlen quipixtoc nopa tlajtoli tlen TOTECO quichijqui ica israelitame. </div>
<div class='p'>
<span class="verse" id="R128_19">19&#160;</span>Teipa David quej ni quiilhui Salomón: “Sesen tlamantli ipan ni ixcopincayome tlen nica ijcuilijtoc, nechmacac TOTECO ica ima. Huan yajaya nechchijqui ma nijmachili cuali quejatza monequi quichihuase nopa tequitl.” </div>
<div class='p'>
<span class="verse" id="R128_20">20&#160;</span>Huan David quiilhui: “Ximoyoltetili huan ximotemaca huan xijchihua nopa tequitl. Amo ximajmahui, niyon amo ximotzinquixti pampa tlahuel hueyi ni tequitl. TOTECO Dios tlen noTeco na, yajaya itztos mohuaya para mitzpalehuis. Yajaya niyon se tlalochtli ax mitzcajtehuas huan ax quema mitzhuejcamajcahuas. Huan yajaya quichihuas para nochi ni tequitl xijtlamilti ica miyac paquilistli. 
<span class="verse" id="R128_21">21&#160;</span>Huan nica itztoque nochi nopa totajtzitzi huan levitame ipan sesen iningrupo para tequipanose ipan nopa tiopamitl. Huan nopa sequinoc tlalnamiquini ica miyac tlamantli yajatili tequipanose san ica ininpaquilis. Huan nochi tlayacanani ipan ni israelita tlacame itztoque moixpa para tiquinnahuatis para xijtlamiltica nopa tiopamitl.”  </div>
<div class='psalmlabel' id='R129_0'> 29</div>
<div class='s'>Ofrendas para nopa tiopamitl </div>
<div class='p'>
<span class="verse" id="R129_1">1&#160;</span>Teipa David quej ni quinilhui nochi nopa israelitame tlen mosentilijtoyaj: “Nocone Salomón tlen Toteco Dios quitlapejpenijtoc para elis nopa yancuic tlanahuatijquetl ipan ni tlali Israel noja telpocatl huan ax quipiya miyac xihuitl. Huan ni tequitl tlen monequi quichihuas elis tlahuel nelhueyi. Ax quichijchihuas se cali para se tlacatl. Quichijchihuas se cali para TOTECO Dios. 
<span class="verse" id="R129_2">2&#160;</span>Na ica nochi nochicahualis nijcualtlalijtoc para ichaj Noteco Dios miyac oro, plata, bronce, hierro huan cuahuitl. Nojquiya nijcualtlalijtoc miyac tetl tlen inintoca ónice huan sequinoc tetini tlen tlahuel pajpatiyo; tetl tlen yayahuic huan sequin tlen tlapali ica Toteco ichicahualis. Nojquiya nijcualtlalijtoc miyac tetl tlen itoca mármol. 
<span class="verse" id="R129_3">3&#160;</span>Huan ama pampa tlahuel nipaqui para quichijchihuase itiopa Toteco Dios, ax san nitemactilis nopa oro huan plata tlen ya nijmacatoc, pero nojquiya nitemactilía nopa oro huan plata tlen eltoc na noaxca para ma quitequihuica ipan nopa tiopamitl. 
<span class="verse" id="R129_4">4&#160;</span>Ica nochi 100 toneladas tlen oro tlen tlali Ofir huan 230 toneladas tlen plata para quialaxose cuali itlapepecholhua nopa tiopamitl, 
<span class="verse" id="R129_5">5&#160;</span>huan nochi nopa tlamantzitzi tlen oro huan plata. Nopa tlamantzitzi quisencahuase nopa tlacame tlen quiixmatij nopa tequitl. Huajca ama, ¿ajqueya quinequi nojquiya temacas iofrendas para ichaj TOTECO queja na nijchijtoc?” </div>
<div class='p'>
<span class="verse" id="R129_6">6&#160;</span>Huajca temacaque ofrendas para itiopa TOTECO ica nochi ininyolo nopa tlayacanani tlen familias, huan tlen huejhueyi familias, tlen soldados huan tlen nopa tlacame tlen tequipanohuaj ipan itequi nopa tlanahuatijquetl. 
<span class="verse" id="R129_7">7&#160;</span>Temactilijque 165 toneladas tlen oro, 10 mil tomi tlen oro, 330 toneladas tlen plata, huan nechca 600 toneladas tlen bronce huan 3 mil 300 toneladas tlen hierro. 
<span class="verse" id="R129_8">8&#160;</span>Nojquiya tlacame tlen quipiyayayaj piltetzitzi tlen yejyectzitzi temacaque, huan quiajojque ipan nopa lugar campa quiajcocuij tomi ipan nopa tiopamitl imaco Jehiel, iixhui Gersón, yaja tlen quitocarohua para quimocuitlahuis. 
<span class="verse" id="R129_9">9&#160;</span>Huan nopa tlacame tlahuel yolpajque ica nopa ofrendas pampa quimacatoyaj TOTECO nochi tlamantzitzi ica nochi ininyolo. </div>
<div class='p'>
<span class="verse" id="R129_10">10&#160;</span>Huan Tlanahuatijquetl David nojquiya paquiyaya miyac huan quihueyichijqui TOTECO iniixpa nochi nopa tlacame tlen nopona mosentilijtoyaj, huan quiijto: </div>
<div class='q'>“TOTECO Dios, ta tiiTeco tohuejcapantata Israel. ¡Ma nochi mitzhueyichihuaca para nochipa! </div>
<div class='q'>
<span class="verse" id="R129_11">11&#160;</span>Ta tijpiya nochi hueyitilistli huan chicahualistli. </div>
<div class='q'>Ta titlatlani huan quinamiqui tijselis tlatlepanitacayotl. </div>
<div class='q'>Pampa nochi tlamantli tlen onca ipan elhuicactli huan ipan tlaltepactli, nochi moaxca ta. </div>
<div class='q'>Ta tijpiya nochi tlanahuatili. </div>
<div class='q'>Timitzhueyichihuaj pampa tijnahuatía nochi tlamantli tlen onca. </div>
<div class='q'>
<span class="verse" id="R129_12">12&#160;</span>Nochi ricojyotl huan tlatlepanitacayotl huala tlen ta, </div>
<div class='q'>pampa ta tijpiya tlanahuatili ica nochi tlen onca huan ica nochi tlacame. </div>
<div class='q'>Ta ipan moma tijpiya nochi chicahualistli huan tlanahuatili. </div>
<div class='q'>Ica mopaquilis tiquinhueyitlalía tlacame tlen tijnequi huan tiquinmaca chicahualistli. </div>
<div class='q'>
<span class="verse" id="R129_13">13&#160;</span>Huajca ama, tiToteco Dios, timitztlascamatilíaj huan timitzhueyitlalíaj pampa tlahuel tihueyi. </div>
<div class='p'>
<span class="verse" id="R129_14">14&#160;</span>“Pero ¿niajqueya na? huan ¿ajqueya inijuanti ni notlacajhua para tinechcahuilis ma timitzmacaca tlamantzitzi? Nochi ta moaxca huan san timitzmacaj tlamantli tlen ta tinechmacatoc. 
<span class="verse" id="R129_15">15&#160;</span>Eltoc queja tojuanti san tipaxalohuaj ipan ni tlaltepactli huan moixpa ta, tielij queja sejcoyoc ehuani. Quena, ax huejca tiitztose nica ipan ni tlaltepactli. Tielise san se queja tohuejcapantatahua pampa toyolis ipan ni tlaltepactli eli queja se ecahuili tlen ixpolihui ica se tlalochtli. 
<span class="verse" id="R129_16">16&#160;</span>Ay TOTECO Dios, nochi ni tlamantli tlen tijsentilijtoque para ica tijchijchihuase se tiopamitl para ta tlen titlatzejtzeloltic, nochi ta moaxca. 
<span class="verse" id="R129_17">17&#160;</span>Noteco Dios, nijmachilía para ta tiquinyoltlachilía tlacame, huan quema tijpantía tlen quinequij quichihuase san tlen xitlahuac, nelía mitzpactía. Huajca ta tijmati para na ica paquilistli nimitzmacatoc nochi ya ni ica noyolo xitlahuac moixpa. Huan ama niquitztoc quejatza ni motlacajhua quihualicatoque tlamantli para mitzmacase ica nochi ininyolo nojquiya. </div>
<div class='p'>
<span class="verse" id="R129_18">18&#160;</span>“TOTECO, ta tieliyaya tiininTeco tohuejcapantatahua, Abraham, Isaac huan Israel. Xijchihua para motlacajhua nochipa ma quipiyaca paquilistli para mitztlepanitase. Xiquinchihuili para nochipa ma mitzicnelica ica nochi ininyolo. 
<span class="verse" id="R129_19">19&#160;</span>Nojquiya ica nocone, Salomón, xijchihua para ica nochi iyolo ma quinequis quitlepanitas tlen quiijtohua motlanahuatilhua, motlajtolhua huan nochi tlen tiquijtojtoc. Huan xijchihua para huelis quisencahuas nopa tiopamitl ica nochi ni tlamantli tlen nijsentilijtoc.” </div>
<div class='p'>
<span class="verse" id="R129_20">20&#160;</span>Teipa David quincamahui nochi nopa tlacame huan quinilhui: “¡Xijhueyichihuaca imoTECO Dios!” Huan ijquiyampa nochi inijuanti quihueyichijque TOTECO Dios tlen iTeco inintatahua. Quena, mohuijtzonque huan motlancuaquetzque iixpa TOTECO huan nopa tlanahuatijquetl. </div>
<div class='s'>Quichijque Salomón tlanahuatijquetl </div>
<div class='p'>
<span class="verse" id="R129_21">21&#160;</span>Huan hualmostla, quinhualicaque se mil becerros, se mil oquich borregojme huan se mil pilborregojtzitzi huan quintencajque iixpa TOTECO queja tlacajcahualistli tlatlatili. Nojquiya quitencajque tlacajcahualistli tlatoyahuali huan miyac sequinoc tlamantli tlacajcahualistli tlen quihualicaque nopa israelitame. 
<span class="verse" id="R129_22">22&#160;</span>Huan ipan nopa tonal ilhuichijque huan quipixque se hueyi tlacualistli huan tlacuajque huan tlaique iixpa TOTECO ica miyac paquilistli. </div>
<div class='p'>Huan seyoc huelta quitlalijque Salomón, icone Tlanahuatijquetl David, ma eli nopa yancuic tlanahuatijquetl. Huan quitequilijque aceite ipan itzonteco iixpa Toteco para quicalaquise ipan itequi queja tlanahuatijquetl. Huan sampa quitequilijque aceite ipan itzonteco Sadoc para ma eli nopa hueyi totajtzi. 
<span class="verse" id="R129_23">23&#160;</span>Huan queja nopa Salomón quiseli nopa tlanahuatili tlen quipixtoya David huan mosehui ipan isiya. Huan TOTECO quitiochijqui huan Salomón mochijqui tlahuel hueyi huan nochi israelitame quitlepanitayayaj. 
<span class="verse" id="R129_24">24&#160;</span>Huan nochi tlen quihuicayayaj tequihuejcayotl ipan tlali Israel, huan nochi tlayacanani tlen soldados huan nochi iconehua Tlanahuatijquetl David motemacaque para quitlepanitase huan quipalehuise Tlanahuatijquetl Salomón. </div>
<div class='p'>
<span class="verse" id="R129_25">25&#160;</span>Huan TOTECO tlahuel quihueyitlali Salomón iniixpa nochi israelitame. Huan quichijqui noja más ma moricojchihua. Huan quiseli más tlatlepanitacayotl que nochi sequinoc tlen tlanahuatijque achtohuiya ipan tlali Israel. </div>
<div class='s'>Imiquilis David </div>
<div class='p'>
<span class="verse" id="R129_26">26&#160;</span>Huan queja nopa David, icone Isaí, tlanahuati ipan tlali Israel 40 xihuitl. 
<span class="verse" id="R129_27">27&#160;</span>Tlanahuati 7 xihuitl ipan altepetl Hebrón ipan tlali Judá huan 33 xihuitl tlanahuati ipan altepetl Jerusalén ipan nochi tlali Israel. 
<span class="verse" id="R129_28">28&#160;</span>Huan David mijqui ica paquilistli quema quipixqui miyac xihuitl. David quipixqui miyac tomi huan quiseli miyac tlatlepanitacayotl. Huan Salomón, icone David, quipatlac David queja tlanahuatijquetl. </div>
<div class='p'>
<span class="verse" id="R129_29">29&#160;</span>Ipan iamatlapohual nopa tiocamanalojquetl Samuel [29:29 Camati tlen 1 S. 1 ― 24.], eltoc ijcuilijtoc nochi tlen panoc ipan iyolis Tlanahuatijquetl David. Nojquiya eltoc ijcuilijtoc ipan nopa amatlapohuali tlen quiijcuilo tiocamanalojquetl Natán huan tlen quiijcuilo nopa tiocamanalojquetl Gad [29:29 Moilhuíaj para 1 S. 25 ― 2 S. 24 eltoc tlen quiijcuilo Natán huan Gad.]. 
<span class="verse" id="R129_30">30&#160;</span>Nopa tlajcuiloli tepohuilía tlen itlanahuatilis David huan ichicahualis. Nojquiya tepohuilía tlen panoc ipan iyolis, huan tlen panoc ipan tlali Israel huan tlen panoc ica nopa tlanahuatiani tlen nopa tlaltini tlen eltoyaj inechca.</div><div class="footnote">
<hr />
</div>
</div></body></html>
