<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="ngu" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>In yencuic iyectlajtoltzin Dios itech ica toTeco Jesucristo COLOSENSES 1</title>
</head>
<body dir='ltr'>
<ul class='tnav'>
<li><a href='index.xhtml'>COLOSENSES</a></li>
</ul><ul class='tnav'><li><a href='COL.xhtml#CL1_0'>1</a></li>
<li><a href='COL.xhtml#CL2_0'>2</a></li>
<li><a href='COL.xhtml#CL3_0'>3</a></li>
<li><a href='COL.xhtml#CL4_0'>4</a></li>
</ul>

<div class='main' id='CL0_0'>

<div class='mt'>COLOSENSES </div>
<div class='mt2'>ITLAJCUILOL ON APÓSTOL SAN PABLO PARA ON COLOSENSES  </div>
<div class='psalmlabel' id='CL1_0'> 1</div>
<div class='s'>Pablo oquintlajcuilhuij on tlaneltocaquej ne Colosas </div>
<div class='p'>

<span class="verse" id="CL1_1">1&#160;</span>Nejhua, Pablo, niiapóstol Jesucristo pampa Dios quinequi. Nejhua niman tocniu Timoteo 
<span class="verse" id="CL1_2">2&#160;</span>temechtlajcuilhuiyaj ne Colosas nemejhuamej yejhuan nenteyaxcahuan<a href='#FN1' epub:type='noteref' class='noteref'>*</a> itech Dios niman nenmelajcanemij ipan tlaneltoctli itech Cristo. </div>
<div class='p'>Ma Dios toTajtzin mechtiochihua niman ma mechmaca iyolsehuilis. </div>
<div class='s'>Pablo oquichiu oración impampa on tlaneltocaquej </div>
<div class='p'>
<span class="verse" id="CL1_3">3&#160;</span>Nochipa ticmacaj tlaxtlahuijli Dios, iTataj toTeco Jesucristo, ijcuac ticchihuaj oración nemopampa. 
<span class="verse" id="CL1_4">4&#160;</span>Ticmacaj tlaxtlahuijli pampa oticaquej ica on nemotlaneltoc nenquipiaj itech Cristo Jesús, niman on nemotetlajsojtlalis<a href='#FN2' epub:type='noteref' class='noteref'>†</a> nenquimpialiaj nochimej on yejhuan iyaxcahuan Dios. 
<span class="verse" id="CL1_5">5&#160;</span>Nenquipiaj in tlaneltoctli niman tetlajsojtlalistli pampa nenquimachaj<a href='#FN3' epub:type='noteref' class='noteref'>‡</a> on tlen yejyejticaj para nemejhuamej ne ipan ilhuicac. Opeu nenquipiaj in tlamachalistli<a href='#FN4' epub:type='noteref' class='noteref'>§</a> ijcuac onencacquej on melahuac cuajli tlajtojli yejhuan quitemaca temaquixtilistli 
<span class="verse" id="CL1_6">6&#160;</span>yejhuan ohuajlaj nemotech. Nochihuiyan ipan in tlalticpactli in temachtijli quitlani más miyec tlacatl para Cristo niman quimpatilis innemilis para cuajli nemisquej. Nochihua quen onochiu nemotzajlan desde onencaquej niman onencajsicamatquej ica melahuac Dios mechmaca iteicnelilis. 
<span class="verse" id="CL1_7">7&#160;</span>Yejhua in omechmachtij on totlajsojcaEpafras yejhuan tequiti para Dios quen nejhua. Yejhua cuajli tlapalehuijquetl de Cristo, niman tequiti nemohuan topampa. 
<span class="verse" id="CL1_8">8&#160;</span>Yejhua otechijlij ica sanoyej<a href='#FN5' epub:type='noteref' class='noteref'>*</a> nemotlajsojtlaj ijcon quen on Espíritu Santo mechititia. </div>
<div class='p'>
<span class="verse" id="CL1_9">9&#160;</span>Yejhua ica desde on tonajli ijcuac oticaquej ica nemotlaneltoc niman nemotlajsojtlalis, xticajcahuaj para ticchihuaj oración nemopampa. Tictlajtlaniliaj Dios ma mechpalehui nenquimatisquej nochi on tlen quinequi para nenquichihuasquej itechcopa tlamatquilistli<a href='#FN6' epub:type='noteref' class='noteref'>†</a> niman cajsicamatilistli yejhuan quisaj itech Dios. 
<span class="verse" id="CL1_10">10&#160;</span>Ijcon tictlajtlaniliaj para nenhuelisquej nenquitlacaitasquej niman nenquipactisquej toTeco ican nemonemilis. Nenhuelisquej nenquichihuasquej nochi tlajtlamach<a href='#FN7' epub:type='noteref' class='noteref'>‡</a> tlen cuajli, niman cada mojmostla más cuajli nenquixmatisquej Dios. 
<span class="verse" id="CL1_11">11&#160;</span>Niman nenquipiasquej yolchicahualistli ican nochi poder yejhuan quisa itech ihueyi poder, para ijqui huelis nenquixicosquej nochi tlajtlamach ican miyec ijyohuilistli niman paquilistli. 
<span class="verse" id="CL1_12">12&#160;</span>Nenquimacasquej tlaxtlahuijli toTajtzin, pampa otechmelajcatlalij para ticselisquej inhuan nochi iyaxcahuan on herencia ne ipan ilhuicac campa tlayec oncaj. 
<span class="verse" id="CL1_13">13&#160;</span>Yejhua otechmaquixtij itech ipoder Satanás, niman otechtlalij ne campa tlamandarohua itlajsojcaConetzin. 
<span class="verse" id="CL1_14">14&#160;</span>Yejhua oquitlaxtlau para nochi totlajtlacol, niman otechtlapojpolhuij. </div>
<div class='s'>Itechcopa on imiquilis Cristo ticpiaj yolsehuilistli ihuan Dios </div>
<div class='p'>
<span class="verse" id="CL1_15">15&#160;</span>Cristo on iConetzin Dios, yejhua oquipantlantico quen ijqui yejhua nemi yejhuan xnesi inemilis quen ijqui oncaj. Niman Cristo yejhua nemi desde ijcuac nochi tlen oncaj xe oncatca. 
<span class="verse" id="CL1_16">16&#160;</span>Itechcopa Cristo, Dios oquichijchiu nochi tlen oncaj ne ilhuicac niman nican ipan tlalticpactli, on yejhuan tiquitaj niman on yejhuan xtiquitaj. Yejhua itechcopa, Dios oquintlalij on yejhuan reyes, on yejhuan gobernadores, on yejhuan quipiaj hueyi tequihuajyotl, niman on yejhuan quipiaj tlanahuajtijli ne ilhuicac. Dios oquichijchiu nochi tlajtlamach itechcopa Cristo, niman oquichijchiu nochi tlajtlamach no para Cristo. 
<span class="verse" id="CL1_17">17&#160;</span>Cristo ye nemiya ijcuac xe oncatcaj nochi tlajtlamach, niman yejhua ipampa tla nochi tlajtlamach cuajli oncaj. 
<span class="verse" id="CL1_18">18&#160;</span>No ijqui Cristo yejhua tlayecanquetl<a href='#FN8' epub:type='noteref' class='noteref'>§</a> itech on icuerpo. Icuerpo quijtosnequi nochimej on tlaneltocaquej. Yejhua quinmaca nemilistli on yejhuan nochihuaj icuerpo. Ijcuac xe yacaj noquetztehuaya ipan itlalcon, yejhua achtoj onoquetzteu ipan itlalcon para ijcon noyecatztlalij ipan nochi tlajtlamach tlen nemi niman tlen oncaj. 
<span class="verse" id="CL1_19">19&#160;</span>Dios opac ica nochi tlen yejhua inemilis oquitlalij ipan Cristo. 
<span class="verse" id="CL1_20">20&#160;</span>Dios no opac pampa itechcopa Cristo nochi tlajtlamach tlen oncaj niman tlen nemi, tla nican ipan in tlalticpactli noso ne ilhuicac, intech onoyoltlalij para oquitlalij yolsehuilistli. Ijquin onochiu itechcopa imiquilis Cristo yejhuan oquitoyau iyesyo ne ipan cojnepanojli<a href='#FN9' epub:type='noteref' class='noteref'>*</a>. </div>
<div class='p'>
<span class="verse" id="CL1_21">21&#160;</span>Ipan ocsequi tonaltin catcaj, xonenyajquej itech Dios niman nemoyojlo tlahueloncatca ihuan Dios pampa nenquichihuayaj tlajtlamach tlen xcuajli. 
<span class="verse" id="CL1_22">22&#160;</span>Pero aman Dios omechtlalij yejhua itech ican yolsehuilistli itechcopa imiquilis itlalnacayo Cristo. Ijcon oquichiu para mechpias ixpan chijchipajquej, xican ijtlacohualistli niman xican ijixcomacalistli. 
<span class="verse" id="CL1_23">23&#160;</span>Ijcon quichihuas tla yej melahuac yonenquineltocaquej Cristo ican yolchicahualistli niman yolmelajcatlalilistli. Ijcon, tej, quichihuas tla xnemoyolcuepasquej ipan on tlamachalistli<a href='#FN10' epub:type='noteref' class='noteref'>†</a> yejhuan onenquiselijquej itech on cuajli tlajtojli yejhuan quitemaca temaquixtilistli yejhuan onencaquej. Yejhua in cuajli tlajtojli noteijlia nochihuiyan imanyan yejhua in tlalticpactli, niman nejhua Pablo yejhua nicnotequimaca para nicteijlia. </div>
<div class='s'>Notemactia Pablo para quitequichihuilis on tlaneltocaquej </div>
<div class='p'>
<span class="verse" id="CL1_24">24&#160;</span>Aman sanoyej nipaqui ica on tlen nemopampa niquijyohuiya. Ijcon nitlapalehuijtiu para najxiltis on tlajyohuilistli yejhuan Cristo quijyohuijticaj ipampa icuerpo. Icuerpo quijtosnequi nochimej on tlaneltocaquej. 
<span class="verse" id="CL1_25">25&#160;</span>Dios onechtlalij quen se tequipanojquetl para mechpalehuis nemejhuamej yejhuan xnenhebreos. Yejhua onechmactilij para nemechijlis nochi itemachtil 
<span class="verse" id="CL1_26">26&#160;</span>yejhuan iyanticatca para nochi tlacatl. Pero aman Dios oquipantlantij intech on iyaxcahuan. 
<span class="verse" id="CL1_27">27&#160;</span>Dios oquinec quipantlantis on tlen quichtacapiaya intech on iyaxcahuan, para yejhuamej ma quimatican ica on sanoyej cuajli tlajtlamach yejhuan quipia para on xhebreos. Niman on tlen iyanticatca sa no ijqui in. Ipan cada se de nemejhuamej Cristo ompa nemi. In quijtosnequi ica nemejhuamej yejhuan xnenhebreos inhuan on hebreos nenquipiasquej nemilistli para nochipa. </div>
<div class='p'>
<span class="verse" id="CL1_28">28&#160;</span>Tejhuamej ticteijlia itech ica Cristo. Tiquintlacanonotzaj nochimej, niman tiquinmachtiaj cada se ican nochi totlamatquilis<a href='#FN11' epub:type='noteref' class='noteref'>‡</a> para tiquinhuajmanasquej cada se ihuan Cristo, cuajli chijchicajtoquej ican intlaneltoc. 
<span class="verse" id="CL1_29">29&#160;</span>Yejhua ica in sanoyej nitequiti. Nicchihua canica ica nochi chicahualistli yejhuan Cristo ican ipoder nechmaca.  </div>
<div class='psalmlabel' id='CL2_0'> 2</div>
<div class='p'>
<span class="verse" id="CL2_1">1&#160;</span>Nicnequi xmatican ica sanoyej<a href='#FN12' epub:type='noteref' class='noteref'>*</a> ninotequimaca chicahuac nemopampa, niman impampa on yejhuan nemij ne ipan on hueyican itoca Laodicea, niman impampa nochimej yejhuan xnechixmatij. 
<span class="verse" id="CL2_2">2&#160;</span>Niquinnequilia para yejhuamej ma noyolehuacan, niman ma cuajli san secan nemican ican tetlajsojtlalistli<a href='#FN13' epub:type='noteref' class='noteref'>†</a>. Ijcon, tej, nenquipiasquej nochi irriquezas on cajsicamatilistli san para huelis nenquimatisquej on tlen iichtacatzin<a href='#FN14' epub:type='noteref' class='noteref'>‡</a> Dios, yejhuan sa no yejhua Cristo. 
<span class="verse" id="CL2_3">3&#160;</span>Ipan yejhua iyanticaj tesoros de on tlamatquilistli<a href='#FN15' epub:type='noteref' class='noteref'>§</a> niman de on cajsicamatilistli. </div>
<div class='p'>
<span class="verse" id="CL2_4">4&#160;</span>Yejhua in nemechijlia nemejhuamej para ma ca yacaj mechcajcayahuas ica on tlajtojli yejhuan caquisti melahuac niman cualtetzin, pero xmelahuac. 
<span class="verse" id="CL2_5">5&#160;</span>Masqui nejhua xnemotech ninemi ican notlalnacayo, nemechelnamiqui ipan noyojlo. Niman nipaqui ica nicmati cuajli nemohuicaj niman nenquipiaj melajqui nemotlaneltoc itech Cristo. </div>
<div class='p'>
<span class="verse" id="CL2_6">6&#160;</span>Ijcon quen nemejhuamej onenquiselijquej yejhua Cristo Jesús para nemoTeco, no xnemican san secan ihuan. 
<span class="verse" id="CL2_7">7&#160;</span>Yejhua ipan xpiacan nemonelhuayo quen on cojtli<a href='#FN16' epub:type='noteref' class='noteref'>*</a> nonelhuayotia ipan tlajli. Niman yejhua ipan xmoquitzquican quen on tepantli noquitzquia ipan on cimiento. Niman más xmocojtilican ipan nemotlaneltoc ijcon quen omechmachtijquej. Niman xmacacan hueyi tlaxtlahuijli Dios. </div>
<div class='s'>Yencuic nemilistli itech Cristo </div>
<div class='p'>
<span class="verse" id="CL2_8">8&#160;</span>Xmotacan sa no nemejhuamej. Ma ca yacaj xcahuilican mechcajcayahua ica on xcuajli temachtilistli yejhuan tecajcayahua ica on tlen xmelahuac. On quen on tlajtlamach<a href='#FN17' epub:type='noteref' class='noteref'>†</a> temachtilistli, san intemachtilis niman incostumbres on tlalticpactlacamej. On temachtilistli xquisa itech Cristo. </div>
<div class='p'>
<span class="verse" id="CL2_9">9&#160;</span>Itech Cristo cuajli nesi nochi inemilis Dios. 
<span class="verse" id="CL2_10">10&#160;</span>Niman nententoquej ican inemilis Dios pampa nemejhuamej nennemij san secan ihuan Cristo yejhuan quinyecana nochimej on tequihuajquej niman nochimej on yejhuan quipiaj poder. </div>
<div class='p'>
<span class="verse" id="CL2_11">11&#160;</span>No ijqui pampa Cristo nemi ipan nemoyojlo, onenquiselijquej on nescayotl itoca circuncisión. Pero xejhua on nescayotl yejhuan notetlalilia ipan tenacayo quen quichihuaj on hebreos, yej yejhua ica on nescayotl yejhuan Cristo oquitlalij ipan teyojlo. On yejhuan quipiaj on nescayotl ipan inyojlo xoc quichihuaj on tlen inxcuajli elehuilis<a href='#FN18' epub:type='noteref' class='noteref'>‡</a> quinequi. 
<span class="verse" id="CL2_12">12&#160;</span>Ijcuac onemocuatequijquej, onenquiteititijquej ica onemotlaltocaquej ihuan Cristo. (In quijtosnequi ica on achtoj nemoelehuilis onotlaltocac ihuan Cristo.) Niman no ijqui ihuan onemoyolitijquej ican yencuic nemoelehuilis. Nochi on onochiu pampa onenquineltocaquej ipoder Dios yejhuan ica oquiyolihuitij<a href='#FN19' epub:type='noteref' class='noteref'>§</a> Cristo niman oquetzteu ne ipan itlalcon. 
<span class="verse" id="CL2_13">13&#160;</span>Ipan ocsequi tonaltin catcaj nemejhuamej nemimictoyaj ixpan Dios ipampa nemotlajtlacol niman ipampa ielehuilis nemotlalnacayo yejhuan nenquipiayaj. Pero aman Dios mechmaca nemilistli ihuan Cristo. Niman otechtlapojpolhuilij nochi totlajtlacol. 
<span class="verse" id="CL2_14">14&#160;</span>Dios oquipopoloj itlanahuatil niman nochi on tlen ipan on tlanahuatijli technahuatia. In tlanahuatijli techtlahuelitaya niman techtlajtlacolmacaya. Pero ijcuac Cristo omic ipan cojnepanojli<a href='#FN20' epub:type='noteref' class='noteref'>*</a>, Dios oquipopoloj on tlanahuatijli. 
<span class="verse" id="CL2_15">15&#160;</span>Ijcuac Cristo omic ne ipan cojnepanojli, Dios oquitlaquijquixtilij on diablo niman on yejhuan quipiaj poder ipan ajacatl, niman oquimpijpinajtij ne teixpan. Itechcopa icojnepanol Cristo, Dios oquintlan. </div>
<div class='s'>Xtejtemocan on tlajtlamach yejhuan quisa ne ilhuicac </div>
<div class='p'>
<span class="verse" id="CL2_16">16&#160;</span>Yejhua ica, ma ca xmocahuilican yacaj mechistlaco ica on tlen nenquicuaj niman nenconij, noso ica on tla xnenquichihuaj on ilhuimej, noso ijcuac yencuic metztli, noso ica on tla nion xnenquejehuaj on tonajli ijcuac on hebreos nosehuiaj. 
<span class="verse" id="CL2_17">17&#160;</span>Nochi yejhua in xitlaj<a href='#FN21' epub:type='noteref' class='noteref'>†</a> ica tepalehuiya. In quen itlaj tlasehuajlotl de on tlen huajlas, pero nochi on tlen melahuac sa no yejhua Cristo. 
<span class="verse" id="CL2_18">18&#160;</span>Ma ca xmocahuilican mechquixtilican on nemotetlayocolil yejhuamej on yejhuan nopohuaj quen sanoyej<a href='#FN22' epub:type='noteref' class='noteref'>‡</a> yolyemanquej niman quinyectenehuaj on ilhuicactequitquej<a href='#FN23' epub:type='noteref' class='noteref'>§</a>. Yejhuamej quijtohuaj ica quiseliaj intlamatquilis<a href='#FN24' epub:type='noteref' class='noteref'>*</a> intechcopa on tetlajtlachalistin yejhuan quen intemicpan, niman sanoyej nohueyimatij ican intlamachilis yejhuan ica quinemiliaj nochi tlajtlamach de in tlalticpactli. 
<span class="verse" id="CL2_19">19&#160;</span>Yejhuamej xcuajli quitlacamatij Cristo, on yejhuan tlayecanquetl<a href='#FN25' epub:type='noteref' class='noteref'>†</a> campa tejhuamej titochihuaj icuerpo. Yejhua techtlacualtijticaj niman techsentlalijticaj san secan quen se tlalnacayotl yejhuan cuajli sajsalijticaj nochihuiyan. Niman Dios no techiscaltia. </div>
<div class='p'>
<span class="verse" id="CL2_20">20&#160;</span>Pampa yonenmiquej ihuan Cristo, xoc polihui mechmandaros on temachtilistli niman incostumbres on tlalticpactlacamej. Yejhua ica, ¿tlica<a href='#FN26' epub:type='noteref' class='noteref'>‡</a> oc<a href='#FN27' epub:type='noteref' class='noteref'>§</a> nennemij quen on yejhuan xtlapohualtij itech imiquilis Cristo? ¿Tlica nenquitlacamatij on tlanahuatiltin 
<span class="verse" id="CL2_21">21&#160;</span>yejhuan quijtohuaj: “Ma ca xcua yejhua in, nion ma ca xmati, niman nion ma ca xtelo”? 
<span class="verse" id="CL2_22">22&#160;</span>Nochi quen on tlacuajli tlamis ijcuac nocuas. Nochi yejhua in tlanahuatiltin niman temachtijli hualejticaj intech on tlacamej. 
<span class="verse" id="CL2_23">23&#160;</span>Nochi in tlanahuatiltin nesi quen sanoyej hueyi quijtosnequi, pampa on yejhuan quitlacamatij sanoyej tequitij para cuajli quejehuasquej intlaneltoc, niman para yolyemanquej yesquej niman para quitlajyohuiltisquej intlalnacayo. Pero xitlaj ica tepalehuiya para quitlajcalisquej on xcuajli elehuilistli<a href='#FN28' epub:type='noteref' class='noteref'>*</a>.  </div>
<div class='psalmlabel' id='CL3_0'> 3</div>
<div class='p'>
<span class="verse" id="CL3_1">1&#160;</span>Aman, pampa Dios omechyolihuitij niman omechquetzteu ihuan Cristo, xnequican nochi tlajtlamach<a href='#FN29' epub:type='noteref' class='noteref'>*</a> riquezas yejhuan oncaj ne ilhuicac campa Cristo yehuaticaj iyecmacopa Dios ican hueyilistli. 
<span class="verse" id="CL3_2">2&#160;</span>Xtlanemilican itech on tlajtlamach yejhuan oncaj ne ilhuicac, niman ma ca yejhuan oncaj nican ipan in tlalticpactli, 
<span class="verse" id="CL3_3">3&#160;</span>pampa onenmiquej ihuan Cristo. Aman nenquipiaj nemonemilis iyanticaj ihuan yejhua yejhuan nemi san secan ihuan Dios. 
<span class="verse" id="CL3_4">4&#160;</span>Cristo sa no yejhua nemonemilis, niman ijcuac yejhua nopanextis, ijcuacon nemejhuamej no nemopanextisquej ihuan yejhua. Niman no ihuan nenquipiasquej ihueyilis. </div>
<div class='s'>On ijsoltic nemilistli niman on yencuic nemilistli </div>
<div class='p'>
<span class="verse" id="CL3_5">5&#160;</span>Yejhua ica, tej, xpopolocan nochi tlen xcuajli nemotech oncaj yejhuan quisa ipan in tlalticpactli. Ma ca yacaj ma ahuilnemi. Xquixtican nochi on tlen xchipahuac ipan nemonemilis. Ma ca xcahuilican nemoelehuilis<a href='#FN30' epub:type='noteref' class='noteref'>†</a> ma mechyecana, nion ma ca xnejnequican on yejhuan tlen xcuajli, nion ma ca xnequican nochi nenquimoyaxcatisquej. Tla nenquinequij nochi nenquimoyaxcatisquej, on sa no ijqui quen nenquimahuistilisquiaj on tlamachijchijhualtin intajtzitzihuan. 
<span class="verse" id="CL3_6">6&#160;</span>Yejhua ica ipampa in tlajtlamach, huajlau on itlahuel Dios intech on yejhuan xquitlacamatij. 
<span class="verse" id="CL3_7">7&#160;</span>Nochi yejhua in nemejhuamej no nenquichihuayaj ipan nemonemilis yejhuan yopanoc. 
<span class="verse" id="CL3_8">8&#160;</span>Pero aman xcajcahuacan nochi yejhua in tlajtlamach: tlahuejli, temojtij cualanilistli, on yolehualistli para nenquinchihuilisquej ocsequimej on tlen xcuajli, tetejtenehualistli, niman nochi xcuajli camanajli yejhuan quisa ipan nemocamac. 
<span class="verse" id="CL3_9">9&#160;</span>Ma ca xmojlican on tlen xmelahuac ihuan ocsequimej, pampa nemonemilis yonenquipatlaquej. Xoc nennemij nion nemohuicaj quen achtopa catca. 
<span class="verse" id="CL3_10">10&#160;</span>Pero aman yonenquiselijquej nemilistli yejhuan yencuic niman ye cajsitihuij más ixmatilistli<a href='#FN31' epub:type='noteref' class='noteref'>‡</a> itech Dios para más hueli nennemij ijcon quen yejhua on yejhuan omechchijchiu. 
<span class="verse" id="CL3_11">11&#160;</span>Intzajlan on yejhuan yencuic innemilis xoc nesij aquinon xhebreos noso hebreos, nion aquinomej on yejhuan oquiselijquej on nescayotl ipan intlalnacayo itoca circuncisión noso ca, nion aquinomej xchanejquej, noso on yejhuan quen yolqui tecuani, nion tlanamactin, noso on yejhuan xtlanamactin. Yejhua in melahuac, pampa Cristo quinyecana nochimej on yejhuan yencuic innemilis, niman yejhua nemi impan nochimej yejhuamej. </div>
<div class='p'>
<span class="verse" id="CL3_12">12&#160;</span>Dios mechtlajsojtla<a href='#FN32' epub:type='noteref' class='noteref'>§</a> niman yomechtlajpejpenij. Yejhua ica, tej, xmopantlantican ican teicnelilistli<a href='#FN33' epub:type='noteref' class='noteref'>*</a>, ican cuajlilistli, ican yolyemanilistli<a href='#FN34' epub:type='noteref' class='noteref'>†</a>, ican cuajli tenotzalistli itlaj ica, niman ican ijyohuilistli. 
<span class="verse" id="CL3_13">13&#160;</span>Xpiacan ijyohuilistli ihuan ocsequimej, niman xmotlapojpolhuican tla yacaj mechtlahuelcuitia, ijcon quen Cristo omechtlapojpolhuij. 
<span class="verse" id="CL3_14">14&#160;</span>On yejhuan más hueyi quijtosnequi, xmotlajsojtlacan ihuan ocsequimej, pampa on tetlajsojtlalistli cajxitia nochi in tlajtlamach. 
<span class="verse" id="CL3_15">15&#160;</span>Niman xcahuilican on yolsehuilistli yejhuan Cristo mechmaca ma mechyecana ipan nemoyojlo, pampa yejhua ica in Dios omechnotz para nennemisquej ipan san se cuerpo. Niman xpiacan tetlajsojcamachilistli. 
<span class="verse" id="CL3_16">16&#160;</span>Xselican nochi itemachtil Cristo ipan nemoyojlo. Xmomachtican niman xmoyolehuacan ihuan ocsequimej ican nochi tlamatquilistli<a href='#FN35' epub:type='noteref' class='noteref'>‡</a>. xtlacuicatican itech Dios ican tlaxtlahuijli ipan nemoyojlo. Xtlacuicatican salmos, tlacuicalmej de yectenehualistli niman tlacuicalmej itech Dios. 
<span class="verse" id="CL3_17">17&#160;</span>San tlinon yejhuan nenquichihuasquej noso nenquijtosquej, xchihuacan nochi ican itocatzin toTeco Cristo, niman xmacacan tlaxtlahuijli Dios itechcopa Cristo. </div>
<div class='s'>On quen nonequi quiyecanasquej innemilis on tlaneltocaquej </div>
<div class='p'>
<span class="verse" id="CL3_18">18&#160;</span>Sihuamej, cada se de nemejhuamej xtlacamatican nemohuehuentzin. In yejhua nonequi nenquichihuasquej pampa nentlaneltocaj itech toTeco. </div>
<div class='p'>
<span class="verse" id="CL3_19">19&#160;</span>Tlacamej, cada se de nemejhuamej xtlajsojtlacan<a href='#FN36' epub:type='noteref' class='noteref'>§</a> nemosihuau niman ma ca xtetlajtlahueltijquej inhuan. </div>
<div class='p'>
<span class="verse" id="CL3_20">20&#160;</span>Coconej, nochi ica xquintlacamatican nemotajhuan, pampa in yejhua quipactia toTeco. </div>
<div class='p'>
<span class="verse" id="CL3_21">21&#160;</span>Tatajtin, ma ca xquincuajcualanican nemoconehuan, para ma ca najmanasquej hasta campa yolajsisquej. </div>
<div class='p'>
<span class="verse" id="CL3_22">22&#160;</span>Esclavos, nochi ica xquintlacamatican nemoteco nican ipan in tlalticpactli. Ma ca xquintlacamatican san ijcuac yejhuamej mechitztiasquej para yejhuamej mechijlisquej ica nencuajcualtin. Pero xquintlacamatican ican nochi nemoyojlo, pampa nenquitlacaitaj toTajtzin. 
<span class="verse" id="CL3_23">23&#160;</span>San tlinon yejhuan nenquichihuasquej, xchihuacan ican cuajli nemoyojlo quen nenquitequipanojtiasquiaj toTeco niman xejhuamej on tlacamej. 
<span class="verse" id="CL3_24">24&#160;</span>Ijcon xchihuacan, pampa nenquimatztoquej ica toTeco mechtlaxtlahuilis ica on herencia. Nemejhuamej nenquitequipanohuaj Cristo yejhuan melahuac toTeco. 
<span class="verse" id="CL3_25">25&#160;</span>Pero yejhuan quichihua tlen xcuajli quiselis itlaxtlahuil de on tlen xcuajli oquichiu, pampa Dios xquichicoita<a href='#FN37' epub:type='noteref' class='noteref'>*</a> se tlacatl ihuan ocse.  </div>
<div class='psalmlabel' id='CL4_0'> 4</div>
<div class='p'>
<span class="verse" id="CL4_1">1&#160;</span>Tecomej, xchihuacan tlen mechtocarohua itech on tlacamej niman sihuamej yejhuan nemotlacohualhuan. Xquelnamiquican ica nemejhuamej no nenquipiaj nemoTeco yejhuan nemi ne ilhuicac. 
<span class="verse" id="CL4_2">2&#160;</span>Xchihuacan oración, niman ipan nemooración ma onya listo nemotlamachilis. Niman ma ca xquelcahuacan para nenquimacasquej tlaxtlahuijli Dios. 
<span class="verse" id="CL4_3">3&#160;</span>No xchihuacan oración topampa para Dios ma quinyolmatoca on tlacamej para huelis titenojnotzasquej ican temachtilistli de Cristo on yejhuan iyanticatca para on tlacamej. Aman nitzacuticaj pampa nitenojnotza ica on temachtilistli de Cristo. 
<span class="verse" id="CL4_4">4&#160;</span>Xchihuacan oración para sanoyej<a href='#FN38' epub:type='noteref' class='noteref'>*</a> cuajli ma nictemelajcaijli on temachtilistli quen nonequi. </div>
<div class='p'>
<span class="verse" id="CL4_5">5&#160;</span>Xmohuicacan quen tlamatquej inhuan on yejhuan xtlaneltocaj, niman ma ca ma quixpolocan on tonaltin. 
<span class="verse" id="CL4_6">6&#160;</span>Nonequi nochipa nenquinyecnotzasquej niman nemotlajtol ma yemanqui para cuelcaquisquej. Niman no nonequi nenquimatisquej quen ijqui nenquinnanquilisquej cada se. </div>
<div class='s'>Sa ica nochi tetlajpalohuilistli </div>
<div class='p'>
<span class="verse" id="CL4_7">7&#160;</span>Tíquico yejhua totlajsojcaicniu itech toTeco. Yejhua tlapalehuijquetl yejhuan nochipa quichihua tlen Dios quinequi niman nohuan quitequipanohua. Mechtlajtlajtohuilis quen ijqui nopan nochihua. 
<span class="verse" id="CL4_8">8&#160;</span>Yejhua nictitlani para mechonijlis quen ijqui tinemij niman para mechonyolehuas. 
<span class="verse" id="CL4_9">9&#160;</span>Ihuan yejhua no yau totlajsojcaicniu Onésimo. Yejhua cajxitia nochi tlen Dios quinequi, niman yejhua se nemochanejcau. Yejhuamej mechijlisquej nochi tlinon nochihua nican. </div>
<div class='p'>
<span class="verse" id="CL4_10">10&#160;</span>Aristarco, notehuical yejhuan ihuan nitzacuticaj, niman Marcos, iprimo Bernabé, mechtlajpalohuaj. Nemejhuamej yonenquiselijquej tlanahuatijli para quen ijqui nenquiselisquej Marcos. Tla yau mechnonotza, xselican cuajli. 
<span class="verse" id="CL4_11">11&#160;</span>No ijqui mechtlajpalohua Jesús, on yejhuan no itoca Justo. Yejhuamej in yeyimej san yejhuamej hebreos yejhuan nohuan tequitij ipan itequiu Dios, niman yejhuamej nechpactiaj. </div>
<div class='p'>
<span class="verse" id="CL4_12">12&#160;</span>No ijqui mechtlajpalohua Epafras yejhuan se nemochanejcau niman se itequipanojcau Cristo. Yejhua nochipa sanoyej quitlajtlanilia Dios para nemejhuamej xmelajcanemican niman xchijchicajtiacan ipan nemotlaneltoc, niman para cuajli nenquiyolmatztiasquej on tlen Dios quinequi para nenquichihuasquej. 
<span class="verse" id="CL4_13">13&#160;</span>Nemechixpantilia ica yejhua sanoyej notequimaca nemopampa, niman no impampa on yejhuan nemij ne ipan on huejhueyican Laodicea niman ne Hierápolis. 
<span class="verse" id="CL4_14">14&#160;</span>Lucas totlajsojcatepajtijcau niman Demas mechtlajpalohuaj. </div>
<div class='p'>
<span class="verse" id="CL4_15">15&#160;</span>Xquintlajpalocan on tocnihuan yejhuan nemij ne ipan on hueyican Laodicea, niman on tocniu sihuatl Ninfas, niman on tocnihuan yejhuan nosentlaliaj ichan. </div>
<div class='p'>
<span class="verse" id="CL4_16">16&#160;</span>Ijcuac nemejhuamej yonenquimomachtijquej yejhua in tlajcuilojli, xchihuacan canica para on tocnihuan yejhuan nosentlaliaj ne ipan on tiopan de Laodicea no ma quinomachtican. No xmomachtican yejhua on tlajcuilojli nicontitlanis ne Laodicea. </div>
<div class='p'>
<span class="verse" id="CL4_17">17&#160;</span>Yejhua in xquijlican Arquipo: “Xquelnamiqui, cuajli xchihua nochi on itequiu toTeco yejhuan omitzmactilij.” </div>
<div class='p'>
<span class="verse" id="CL4_18">18&#160;</span>Nejhua, Pablo, onicmatlajcuilolchijchiu in tetlajpalohuilistli ican nejhua noma. Xquelnamiquican ica nitzacuticaj. Ma Dios mechtiochihua. Ma ijqui nochihua.</div><div class="footnote">
<hr />
<aside epub:type='footnote' id="FN1"><p class="f"><a class="notebackref" href="#CL1_2"><span class="notemark">*</span> 1:2</a>
 <span class="ft">le pertenecen; nenteaxcahuan, nentehuaxcahuan, nentetlatquihun </span></p></aside>
<aside epub:type='footnote' id="FN2"><p class="f"><a class="notebackref" href="#CL1_4"><span class="notemark">†</span> 1:4</a>
 <span class="ft">su amor </span></p></aside>
<aside epub:type='footnote' id="FN3"><p class="f"><a class="notebackref" href="#CL1_5"><span class="notemark">‡</span> 1:5</a>
 <span class="ft">esperan </span></p></aside>
<aside epub:type='footnote' id="FN4"><p class="f"><a class="notebackref" href="#CL1_5"><span class="notemark">§</span> 1:5</a>
 <span class="ft">esperanza </span></p></aside>
<aside epub:type='footnote' id="FN5"><p class="f"><a class="notebackref" href="#CL1_8"><span class="notemark">*</span> 1:8</a>
 <span class="ft">mucho </span></p></aside>
<aside epub:type='footnote' id="FN6"><p class="f"><a class="notebackref" href="#CL1_9"><span class="notemark">†</span> 1:9</a>
 <span class="ft">sabiduría </span></p></aside>
<aside epub:type='footnote' id="FN7"><p class="f"><a class="notebackref" href="#CL1_10"><span class="notemark">‡</span> 1:10</a>
 <span class="ft">cosas </span></p></aside>
<aside epub:type='footnote' id="FN8"><p class="f"><a class="notebackref" href="#CL1_18"><span class="notemark">§</span> 1:18</a>
 <span class="ft">Ipan griego quijtohua: “tzonteconmatl.” </span></p></aside>
<aside epub:type='footnote' id="FN9"><p class="f"><a class="notebackref" href="#CL1_20"><span class="notemark">*</span> 1:20</a>
 <span class="ft">cruz </span></p></aside>
<aside epub:type='footnote' id="FN10"><p class="f"><a class="notebackref" href="#CL1_23"><span class="notemark">†</span> 1:23</a>
 <span class="ft">esperanza </span></p></aside>
<aside epub:type='footnote' id="FN11"><p class="f"><a class="notebackref" href="#CL1_28"><span class="notemark">‡</span> 1:28</a>
 <span class="ft">nuestra sabiduría </span></p></aside>
<aside epub:type='footnote' id="FN12"><p class="f"><a class="notebackref" href="#CL2_1"><span class="notemark">*</span> 2:1</a>
 <span class="ft">mucho </span></p></aside>
<aside epub:type='footnote' id="FN13"><p class="f"><a class="notebackref" href="#CL2_2"><span class="notemark">†</span> 2:2</a>
 <span class="ft">amor </span></p></aside>
<aside epub:type='footnote' id="FN14"><p class="f"><a class="notebackref" href="#CL2_2"><span class="notemark">‡</span> 2:2</a>
 <span class="ft">su secreto </span></p></aside>
<aside epub:type='footnote' id="FN15"><p class="f"><a class="notebackref" href="#CL2_3"><span class="notemark">§</span> 2:3</a>
 <span class="ft">sabiduría </span></p></aside>
<aside epub:type='footnote' id="FN16"><p class="f"><a class="notebackref" href="#CL2_7"><span class="notemark">*</span> 2:7</a>
 <span class="ft">árbol </span></p></aside>
<aside epub:type='footnote' id="FN17"><p class="f"><a class="notebackref" href="#CL2_8"><span class="notemark">†</span> 2:8</a>
 <span class="ft">cosas </span></p></aside>
<aside epub:type='footnote' id="FN18"><p class="f"><a class="notebackref" href="#CL2_11"><span class="notemark">‡</span> 2:11</a>
 <span class="ft">deseos </span></p></aside>
<aside epub:type='footnote' id="FN19"><p class="f"><a class="notebackref" href="#CL2_12"><span class="notemark">§</span> 2:12</a>
 <span class="ft">lo resucitó; oquiyolitij </span></p></aside>
<aside epub:type='footnote' id="FN20"><p class="f"><a class="notebackref" href="#CL2_14"><span class="notemark">*</span> 2:14</a>
 <span class="ft">cruz </span></p></aside>
<aside epub:type='footnote' id="FN21"><p class="f"><a class="notebackref" href="#CL2_17"><span class="notemark">†</span> 2:17</a>
 <span class="ft">nada; coxtla </span></p></aside>
<aside epub:type='footnote' id="FN22"><p class="f"><a class="notebackref" href="#CL2_18"><span class="notemark">‡</span> 2:18</a>
 <span class="ft">muy </span></p></aside>
<aside epub:type='footnote' id="FN23"><p class="f"><a class="notebackref" href="#CL2_18"><span class="notemark">§</span> 2:18</a>
 <span class="ft">ángeles: Angeles tequitij ne ilhuicac niman nican ipan in tlalticpactli. </span></p></aside>
<aside epub:type='footnote' id="FN24"><p class="f"><a class="notebackref" href="#CL2_18"><span class="notemark">*</span> 2:18</a>
 <span class="ft">su sabiduría </span></p></aside>
<aside epub:type='footnote' id="FN25"><p class="f"><a class="notebackref" href="#CL2_19"><span class="notemark">†</span> 2:19</a>
 <span class="ft">Ipan griego quijtohua: “tzontecomatl”. </span></p></aside>
<aside epub:type='footnote' id="FN26"><p class="f"><a class="notebackref" href="#CL2_20"><span class="notemark">‡</span> 2:20</a>
 <span class="ft">¿por qué?; ¿tline? </span></p></aside>
<aside epub:type='footnote' id="FN27"><p class="f"><a class="notebackref" href="#CL2_20"><span class="notemark">§</span> 2:20</a>
 <span class="ft">todavía; sanquen </span></p></aside>
<aside epub:type='footnote' id="FN28"><p class="f"><a class="notebackref" href="#CL2_23"><span class="notemark">*</span> 2:23</a>
 <span class="ft">deseos </span></p></aside>
<aside epub:type='footnote' id="FN29"><p class="f"><a class="notebackref" href="#CL3_1"><span class="notemark">*</span> 3:1</a>
 <span class="ft">cosas </span></p></aside>
<aside epub:type='footnote' id="FN30"><p class="f"><a class="notebackref" href="#CL3_5"><span class="notemark">†</span> 3:5</a>
 <span class="ft">deseos </span></p></aside>
<aside epub:type='footnote' id="FN31"><p class="f"><a class="notebackref" href="#CL3_10"><span class="notemark">‡</span> 3:10</a>
 <span class="ft">conocimiento </span></p></aside>
<aside epub:type='footnote' id="FN32"><p class="f"><a class="notebackref" href="#CL3_12"><span class="notemark">§</span> 3:12</a>
 <span class="ft">les ama </span></p></aside>
<aside epub:type='footnote' id="FN33"><p class="f"><a class="notebackref" href="#CL3_12"><span class="notemark">*</span> 3:12</a>
 <span class="ft">misericordia </span></p></aside>
<aside epub:type='footnote' id="FN34"><p class="f"><a class="notebackref" href="#CL3_12"><span class="notemark">†</span> 3:12</a>
 <span class="ft">humildad </span></p></aside>
<aside epub:type='footnote' id="FN35"><p class="f"><a class="notebackref" href="#CL3_16"><span class="notemark">‡</span> 3:16</a>
 <span class="ft">sabiduría </span></p></aside>
<aside epub:type='footnote' id="FN36"><p class="f"><a class="notebackref" href="#CL3_19"><span class="notemark">§</span> 3:19</a>
 <span class="ft">ámenlo </span></p></aside>
<aside epub:type='footnote' id="FN37"><p class="f"><a class="notebackref" href="#CL3_25"><span class="notemark">*</span> 3:25</a>
 <span class="ft">no tiene favoritos </span></p></aside>
<aside epub:type='footnote' id="FN38"><p class="f"><a class="notebackref" href="#CL4_4"><span class="notemark">*</span> 4:4</a>
 <span class="ft">muy </span></p></aside>

<hr />
</div>
</div></body></html>
