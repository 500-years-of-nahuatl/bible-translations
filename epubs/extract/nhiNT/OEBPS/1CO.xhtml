<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="nhi" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>In Yancuic Tlahtolsintilil 1 CORINTIOS 1</title>
</head>
<body dir='ltr'>
<ul class='tnav'>
<li><a href='index.xhtml'>1 CORINTIOS</a></li>
</ul><ul class='tnav'><li><a href='1CO.xhtml#C11_0'>1</a></li>
<li><a href='1CO.xhtml#C12_0'>2</a></li>
<li><a href='1CO.xhtml#C13_0'>3</a></li>
<li><a href='1CO.xhtml#C14_0'>4</a></li>
<li><a href='1CO.xhtml#C15_0'>5</a></li>
<li><a href='1CO.xhtml#C16_0'>6</a></li>
<li><a href='1CO.xhtml#C17_0'>7</a></li>
<li><a href='1CO.xhtml#C18_0'>8</a></li>
<li><a href='1CO.xhtml#C19_0'>9</a></li>
<li><a href='1CO.xhtml#C110_0'>10</a></li>
</ul><ul class='tnav'>
<li><a href='1CO.xhtml#C111_0'>11</a></li>
<li><a href='1CO.xhtml#C112_0'>12</a></li>
<li><a href='1CO.xhtml#C113_0'>13</a></li>
<li><a href='1CO.xhtml#C114_0'>14</a></li>
<li><a href='1CO.xhtml#C115_0'>15</a></li>
<li><a href='1CO.xhtml#C116_0'>16</a></li>
</ul>

<div class='main' id='C10_0'>

<div class='mt2'>Niachtoh amatlahcuilol in teotlatitlantli Pablo tlen oquimihcuiluilih in tlaniltocanih </div>
<div class='mt'>Corintios  </div>
<div class='psalmlabel' id='C11_0'> 1</div>
<div class='s'>Pablo quintlahpaloua in tlaniltocanih tlen chanchiuah Corinto </div>
<div class='p'>

<span class="verse" id="C11_1">1&#160;</span>Neh Pablo, naquin Dios ica nitlaniquilitzin onechonnotz mani itlatitlancau Cristo Jesús. Neh iuan in tocniu tlaniltocani Sóstenes </div>
<div class='m'>
<span class="verse" id="C11_2">2&#160;</span>itnamechontlahcuiluiliah namehuantzitzin, tlaniltocanih iaxcauan Dios tlen namonchanchiuah Corinto, naquin Dios onamechonsicantlalih den tlahtlacol ica tlen Jesucristo ocmochiuilihtzinoh. Dios onamechonnotz xonican iaxcatzitzin iuan nochtin tlen ic nouiyan icmotlacachiuiliah nitoocaatzin in toTecotzin Cristo Jesús, naquin poui quemeh inTeco uan sannoiuqui tehuan toTeco. </div>
<div class='m'>
<span class="verse" id="C11_3">3&#160;</span>In toTahtzin Dios uan in toTecotzin Jesucristo manamechonpialican tetlasohitalistli uan ninseuilitzin mai namouantzin. </div>
<div class='s'>Pablo motlasohcamati inauactzinco Dios ica in Corintios </div>
<div class='p'>
<span class="verse" id="C11_4">4&#160;</span>Nochipa inmotlasohcamati inauactzinco Dios ica namehuantzitzin, ipampa in tlateochiualistli tlen onanconsilihqueh inauactzinco Cristo Jesús. </div>
<div class='m'>
<span class="verse" id="C11_5">5&#160;</span>Pues inauactzinco onanconsilihqueh mic tlatlamantli tlateochiualistli, mayeh itich namotlahtol, mayeh itich namotlaixmatilis. </div>
<div class='m'>
<span class="verse" id="C11_6">6&#160;</span>Sannoiuqui ohcon in tlamachtilis tlen ictematiltia de Cristo yec yomoniluayotih namotichtzin, </div>
<div class='m'>
<span class="verse" id="C11_7">7&#160;</span>uan ica non acmo namechonpoloua itlah uililistli tlen ictetlaocolia Yehuatzin, axan quen nanconchiah ica mic tlaniquilis in tonal ihcuac in toTecotzin Jesucristo ualmouicas. </div>
<div class='m'>
<span class="verse" id="C11_8">8&#160;</span>Yehuatzin namechonchicauas itich in tlaniltoquilis, uan ohcon isqui hasta itich niyacatlamilis nochi, para ohcon amo mai itlah tlen uilis namechonixteneuilisqueh itich in tonal ihcuac ualmouicatzinos in toTecotzin Jesucristo. </div>
<div class='m'>
<span class="verse" id="C11_9">9&#160;</span>Dios ohcon conchiuas, pues Yehuatzin nochipa icchiua tlen conmihtaluia, uan yehua naquin onamechonnotz xonsetitocan iuantzin niConetzin Jesucristo, in toTecotzin. </div>
<div class='s'>Amo xonmoxixilocan </div>
<div class='p'>
<span class="verse" id="C11_10">10&#160;</span>Nocniuantzitzin, innamechontlatlautia ica nitoocaatzin in toTecotzin Jesucristo, xonmotlahtolnamiquican namonochtinten uan amo xonmoxixilocan, yehyeh yec xonsetiliutocan itich sanse tlayoluilis uan itich sanse tlaniquilistli. </div>
<div class='m'>
<span class="verse" id="C11_11">11&#160;</span>Ohcon innamechoniluia, nocniuantzitzin, pues nichanehcauan in Cloé onechmatiltihqueh nanconpiah ixnamictli. </div>
<div class='m'>
<span class="verse" id="C11_12">12&#160;</span>Mannamechonilui tlenoh nancontouah, siquin nancontouah: “Neh inpoui iuan Pablo”; ocsiquin quihtouah: “Neh inpoui iuan Apolos”; ocsiquin quihtouah: “Neh inpoui iuan Pedro”; uan ocsiquin: “Neh inpoui iuan Cristo.” </div>
<div class='m'>
<span class="verse" id="C11_13">13&#160;</span>¿Max nanconyoluiah Cristo xixiliutoc? ¿Noso max yen Pablo ocsohsaqueh namopampa? ¿Noso max onamonmocuatequihqueh ica nitoocaa yen Pablo? </div>
<div class='m'>
<span class="verse" id="C11_14">14&#160;</span>Inmotlasohcamati inauac Dios, pues amacah ocse de namehuantzitzin oncuatequih, tlamo sayeh in Crispo uan Gayo, </div>
<div class='m'>
<span class="verse" id="C11_15">15&#160;</span>para ohcon amaquin maquihtohtinimi omocuatequih ica notoocaa. </div>
<div class='m'>
<span class="verse" id="C11_16">16&#160;</span>Noiuqui onquincuatequih nichanehcauan in Estéfanas, uan amo inquilnamiqui tla acah ocse oncuatequih. </div>
<div class='m'>
<span class="verse" id="C11_17">17&#160;</span>Pues Cristo amo onechtitlan mantlacuatequihtinimi, tla yeh onechontitlan mantematiltihtinimi in tlahtol tlen cualica temaquixtilistli, pero amo mantematilti ica cuahcual tlaixmatilis, ohcon amo mamotaqui queh oisquia amo icpia ichicaualis nimiquilitzin Cristo itich in cruz. </div>
<div class='s'>Itich Cristo monextia in chicaualistli uan nitlaixmatilis Dios </div>
<div class='p'>
<span class="verse" id="C11_18">18&#160;</span>In tlahtol tlen techiluia Cristo omotemactih topampa itich in cruz, non tlahtol xoxohyotl inauac naquin yaueh itich in poliuilis. Pero tonauac tehuan, naquin otcahsiqueh in temaquixtilis, itich non tlahtol monextia nichicaualitzin Dios. </div>
<div class='m'>
<span class="verse" id="C11_19">19&#160;</span>Pues ihcuiliutoc itich in Teotlahtolamatl: </div>
<div class='q'>Inquinpohpoluilis nintlaixmatilis in cuahcual tlaixmatqueh, </div>
<div class='q'>uan intenextilis quen amitlah ipatiu nintlaixmatilis naquin tlailiuis icmatih.<a href='#FN1' epub:type='noteref' class='noteref'>*</a> </div>
<div class='p'>
<span class="verse" id="C11_20">20&#160;</span>¿Canih cateh in cuahcual tlaixmatqueh noso in tlamachtihqueh, noso naquin itich nin tlalticpac simi icmati tlahtos? ¿Xamo Dios ocxoxohtilih nintlaixmatilis in tlalticpactlacameh? </div>
<div class='m'>
<span class="verse" id="C11_21">21&#160;</span>Dios ica nitlaixmatilis oquichiu que in tlalticpactlacameh amo mauilican maquixmatican Yehuatzin ica nintlalticpactlaixmatilis, tlamo yeh Yehuatzin ocomopactilih quicuis in tlamachtilistli tlen nocsiquin quitah queh xoxohyotl, uan ica quinmaquixtis naquin icniltocah. </div>
<div class='p'>
<span class="verse" id="C11_22">22&#160;</span>In judíos icniquih quintasqueh iluicacnescayomeh, uan in griegos ictemouah tlaixmatilis; </div>
<div class='m'>
<span class="verse" id="C11_23">23&#160;</span>masqui ohcon tehuan ittematiltiah de Cristo in Temaquixtani naquin ocsohsaqueh itich in cruz. Nin tlahtol tlen ittematiltiah, in judíos temohtih quinpihpinautia, uan in griegos san ica uitzcah; </div>
<div class='m'>
<span class="verse" id="C11_24">24&#160;</span>pero tehuan, naquin Dios yotechnotz amo icchiuilia mai judío noso griego, tehuan itcahsicamatih itich Cristo monextia in chicaualistli uan in tlaixmatilistli de Dios. </div>
<div class='m'>
<span class="verse" id="C11_25">25&#160;</span>Porque tlen in tlalticpactlacameh quitah queh xoxohyotl de Dios, non icpanauia nochi nintlaixmatilis, uan tlen quitah queh amo chicauac de Dios, non icpanauia nochi ninchicaualis in tlalticpactlacameh. </div>
<div class='m'>
<span class="verse" id="C11_26">26&#160;</span>Nocniuantzitzin, ixcontlatlatacan, amo miqueh namehuantzitzin naquin Dios onamechonnotz nanconpiah cuahcual tlaixmatilis tlen in tlalticpactlacameh icuehcapanmatih, dion miqueh namontiquiuahqueh, dion miqueh naquin namechonueyihcamatih. </div>
<div class='m'>
<span class="verse" id="C11_27">27&#160;</span>Yehyeh Dios ocpihpin tlen in tlalticpactlacameh icxoxohcuipah, nic oquinic ohcon ica quinpihpinautis tlen icpiah cuahcual tlaixmatilis. Uan tlen in tlalticpactlacameh quitah amo icpia chicaualis, Dios ocpihpin nic oquinic ica quinpihpinautis tlen chicaualisehqueh. </div>
<div class='m'>
<span class="verse" id="C11_28">28&#160;</span>Sannoiuqui Dios ocpihpin tlen ocachi molueh, uan tlen amo icyequitah, uan tlen amitlah ipanti, nic oquinic ica ictlalpancauas tlen itlah ipanti. </div>
<div class='m'>
<span class="verse" id="C11_29">29&#160;</span>Ohcon oconchiu para amaquin mauili mamosini inauactzinco Dios. </div>
<div class='m'>
<span class="verse" id="C11_30">30&#160;</span>Uan tla namonsetitoqueh iuantzin Cristo Jesús, ohcon namoncateh nic Dios onamechonpialih icnoitalis. Ica nitlaniquilitzin Dios, Cristo yehua poui totlaixmatilis, uan sannoiuqui ica Cristo techonsilia ya itchipauaqueh inauactzinco, techsicantlalia den tlahtlacol, uan sannoiuqui ica Cristo yotechontlaxtlau acmo matican temac. </div>
<div class='m'>
<span class="verse" id="C11_31">31&#160;</span>Ica non, ohcon quemeh ihcuiliutoc itich in Teotlahtolamatl: “Tla acah icniqui mouehcapantlalis, mamouehcapantlali ica tlen in toTecotzin yocmochiuilihtzinoh.”<a href='#FN2' epub:type='noteref' class='noteref'>†</a>  </div>
<div class='psalmlabel' id='C12_0'> 2</div>
<div class='s'>Ittematiltiah de Cristo in Temaquixtani naquin ocsohsaqueh itich in cruz </div>
<div class='p'>
<span class="verse" id="C12_1">1&#160;</span>Nocniuantzitzin, ihcuac neh oniah namonauac onnamechonmatiltito tlen Dios axan yocontematiltih, amo onnamechonnonotzato ica cuahcual tlahtol uan dion ica cuahcual tlaixmatilis. </div>
<div class='m'>
<span class="verse" id="C12_2">2&#160;</span>Porque amitlah ocse onicnic innamechomachtis ihcuac oncatca namouantzin, tlamo sayeh de Jesucristo in Temaquixtani naquin ocsohsaqueh itich in cruz. </div>
<div class='m'>
<span class="verse" id="C12_3">3&#160;</span>Onahsito namonauac amo inchicauac, onmomohtaya uan onuiuiyocaya. </div>
<div class='m'>
<span class="verse" id="C12_4">4&#160;</span>Uan dion notlahtol uan dion notlamachtilis oyah ica cuahcual tlahtol de tlalticpactlaixmatilis para innamechontlaniltoctis, tlamo yeh oyah ica nichicaualis uan ica nichiualis in Espíritu Santo. </div>
<div class='m'>
<span class="verse" id="C12_5">5&#160;</span>Para ohcon namotlaniltoquilis amo mamotlachicauilihto itich cuahcual tlalticpactlaixmatilis, tlamo yeh mamotlachicauilihto itich nichicaualitzin Dios. </div>
<div class='s'>Ittlanonotzah ica tlaixmatilis tlen temachtia in Espíritu </div>
<div class='p'>
<span class="verse" id="C12_6">6&#160;</span>Pero innauac naquin ya chicauaqueh itich in tlaniltoquilis ittlahtouah ica cuahcual tlaixmatilis. Tlen quemah, nin tlaixmatilis amo ualeua itich nin tlalticpac, dion itich nitlayacancauan tlen tlamipohpoliuisqueh. </div>
<div class='m'>
<span class="verse" id="C12_7">7&#160;</span>Tla yeh ittematiltiah nitlaixmatilis Dios, tlen achtoh otlatiutoya, tlen Dios ocontlalih achtoh itich nipeuyan in tlalticpactli ica matahsican itich nimouisticachantzin. </div>
<div class='m'>
<span class="verse" id="C12_8">8&#160;</span>Non tlaixmatilis amo ocahsicamat dion semeh in tlayacanqueh itich nin tlalticpac; pues tla ocahsicamatinih amo ocsohsanih in toTecotzin mouisticatzintli. </div>
<div class='m'>
<span class="verse" id="C12_9">9&#160;</span>Yehyeh omochiu tlen ihcuiliutoc itich in Teotlahtolamatl: </div>
<div class='q'>Tlen dion acah amo quitztoc, tlen dion acah amo iccactoc, </div>
<div class='q'>tlen dion acah tlalticpactlacatl icyoluihtoc, </div>
<div class='q'>yehua tlen Dios yoconyectlalih mai inyohca naquin contlasohtlah Yehuatzin.<a href='#FN3' epub:type='noteref' class='noteref'>*</a> </div>
<div class='m'>
<span class="verse" id="C12_10">10&#160;</span>Uan yen tehuan naquin Dios otechmatiltih nochi non ica niEspíritu, pues in Espíritu nochi icyequixmati, hasta tlen in toTahtzin Dios conyolpixticah. </div>
<div class='p'>
<span class="verse" id="C12_11">11&#160;</span>Pues amaquin quixmati nitlayoluilis se tlalticpactlacatl tlamo sayeh niespíritu in tlacatl tlen catqui itich. Sannoiuqui ohcon, amaquin quixmati nitlayoluilitzin Dios, tlamo sayeh niEspíritu Yehuatzin. </div>
<div class='m'>
<span class="verse" id="C12_12">12&#160;</span>Uan tehuan amo otsilihqueh niespíritu in tlalticpac, tlayeh otsilihqueh in Espíritu tlen ualeua inauac Dios, para ica matcahsicamatican tlen Dios ica niteicnoitalitzin otechontlaocolih. </div>
<div class='m'>
<span class="verse" id="C12_13">13&#160;</span>De non tetlaocolil tehuan ittlanonotzah, uan ittlanonotzah amo ica tlaixmatilis tlen secsaloua nican tlalticpac, tlamo ica in tlaixmatilis tlen techmachtia in Espíritu; uan ohcon itteahsicamatiltiah nitlamachtilis in Espíritu ica tlahtol tlen techmachtia in Espíritu. </div>
<div class='p'>
<span class="verse" id="C12_14">14&#160;</span>Pero naquin amo icpia niEspíritu Dios amo icsilia in tlamachtilis tlen ualeua inauac in Espíritu, pues non tlamachtilis quita queh xoxohyotl. Uan amo uili cahsicamati nic moniqui icpias in Espíritu naquin yehua icteahsicamatiltia non tlamachtilis. </div>
<div class='m'>
<span class="verse" id="C12_15">15&#160;</span>Pero naquin icchanchiualtihtoc niEspíritu Dios, nochi ictlatlata uan uili quita tlen cuali uan tlen amo, masqui ohcon yeh amacah uili cahsicamati quen tlayoluia. </div>
<div class='m'>
<span class="verse" id="C12_16">16&#160;</span>Pues in Teotlahtolamatl quihtoua: “¿Aquiyeh quixmati nitlayoluilitzin in toTecotzin? ¿Aquiyeh uilis icmachtis?”<a href='#FN4' epub:type='noteref' class='noteref'>†</a> Uan yeh, ixconmatican, tehuan itpiah non itlayoluilitzin Cristo.  </div>
<div class='psalmlabel' id='C13_0'> 3</div>
<div class='s'>Naquin ittematiltiah nitlahtoltzin Dios, sansican ittiquitih </div>
<div class='p'>
<span class="verse" id="C13_1">1&#160;</span>Nocniuantzitzin, neh amo onuilic onnamechonnonotz quemeh sequinnonotza naquin quinyacana in Espíritu, tlamo quemeh naquin oc quinyacana yeh nintlalticpactlaniquilis, quemeh oisquia oc namoncoconeh inauactzinco Cristo. </div>
<div class='m'>
<span class="verse" id="C13_2">2&#160;</span>Onnamechonmactih tlamachtilis tlen amo oueh nic ayamo onamonuiliah nanconahsicamatih tlen oueh, quemeh se piltzintli tlen oc coni leche uan ayamo uili quicua tlacual. Uan yeh inquita hasta axan oc ohcon namoncateh, </div>
<div class='m'>
<span class="verse" id="C13_3">3&#160;</span>pues nanconcauah manamechonyacana namotlalticpactlaniquilis; ohcon intoua nic inquita oc nanconpiah tlensa nichaualis uan ixnamictli tlen namechonxixiloua, ¿non quenat amo ictosniqui oc namechonyacana namotlalticpactlaniquilis uan oc namonninimih quemeh nocsiqui tlalticpactlacameh? </div>
<div class='m'>
<span class="verse" id="C13_4">4&#160;</span>Uan ihcuac acah quihtoua: “Neh inpoui iuan Pablo”, uan ocse: “Neh inpoui iuan Apolos”, ¿quenat non amo ictosniqui namechonyacantoc namotlalticpactlaniquilis? </div>
<div class='p'>
<span class="verse" id="C13_5">5&#160;</span>Ixnechoniluican, ¿tlenoh ipanti Pablo?, noso ¿tlenoh ipanti Apolos? Yehuan san itiquitcauan Dios tlen ocsilihqueh tlatlamantli uililistli tlen ica namehuantzitzin onamontlaniltocaqueh. </div>
<div class='m'>
<span class="verse" id="C13_6">6&#160;</span>Neh ontoocac in semilla, Apolos ocatequih, masqui ohcon yen Dios naquin oconiscaltih. </div>
<div class='m'>
<span class="verse" id="C13_7">7&#160;</span>Ica non, dion naquin ictoocaa in semilla dion naquin catequia, itlah inpanti, tlamo yeh Dios naquin ontlaiscaltia. </div>
<div class='m'>
<span class="verse" id="C13_8">8&#160;</span>Naquin ictooca in semilla uan naquin catequia, amo se ocachi ipanti uan amo nocse, tlen quemah, Dios quimontlaxtlauis sehse ohcon quemeh otiquitqueh. </div>
<div class='m'>
<span class="verse" id="C13_9">9&#160;</span>Apolos uan neh, sansican ittlamatlanih itich nitiquitzin Dios, uan itich non tiquitl namehuantzitzin namonpouih yeh nitlamilol Dios, uan namonpouih cali tlen Yehuatzin coniscaltihtoc. </div>
<div class='p'>
<span class="verse" id="C13_10">10&#160;</span>Dios ica niteicnoitalitzin onechmactih in uililistli nisqui quemeh se cuali calchiuani uan ohcon ontlalih in tlachicaualoni, uan axan ocse naquin quiscaltia in cali itich non tlachicaualoni. Tlen quemah, sehse macyectlatlata quenih quiscaltihtoc in cali. </div>
<div class='m'>
<span class="verse" id="C13_11">11&#160;</span>Amaquin uilis ictlalis ocse tlachicaualoni, pues in tlachicaualoni ya catqui, uan yeh yen Jesucristo. </div>
<div class='m'>
<span class="verse" id="C13_12">12&#160;</span>Itich non tlachicaualoni uilis peuas quiscaltisqueh se cali ica oro, plata, cualtzitzin timeh, noso ica pouitl, sacatl noso auapouitl. </div>
<div class='m'>
<span class="verse" id="C13_13">13&#160;</span>Pero nochi in tiquitl tlen otchiuqueh monextis yec quenih ameh itich necah tonal, pues itich necah tonal ica tlitl ictlatlatasqueh, uan in tlitl icnextis tlenoh ica tlachiutli nitiquiu sehse. </div>
<div class='m'>
<span class="verse" id="C13_14">14&#160;</span>Tla in tiquitl tlen acah ocquitzteu tlaxicoua itich in tlitl, non tocniu icsilis nitlaxtlauil. </div>
<div class='m'>
<span class="verse" id="C13_15">15&#160;</span>Pero tla nitiquiu amo tlaxicoua itich in tlitl, non tocniu tlamitlapolos, uan yeh oc isqui tlamaquixtil, masqui sa quemeh naquin choloua itzalan in tlitl. </div>
<div class='p'>
<span class="verse" id="C13_16">16&#160;</span>¿Max amo nanconmatih namehuantzitzin namonpouih iteopan Dios, uan niEspíritu Dios chanchiutoc namotich? </div>
<div class='m'>
<span class="verse" id="C13_17">17&#160;</span>Tla acah tlaihtlacoua itich niteopan Dios, Yehuatzin icpohpolos naquin ohcon icchiua, pues niteopan Dios, mouisticatzintli, uan non teopantli namonpouih yen namehuantzitzin. </div>
<div class='p'>
<span class="verse" id="C13_18">18&#160;</span>Amaquin mamocahcayaua. Tla semeh namehuantzitzin momachilia simi icmati itich nin tlalticpactli, mai quemeh se naquin amitlah icmati, ohcon mocuipas quemeh se naquin milauac icmati. </div>
<div class='m'>
<span class="verse" id="C13_19">19&#160;</span>Porque nintlaixmatilis in tlalticpactlacameh, inauactzinco Dios, non xoxohyotl. Quemeh ihcuiliutoc itich in Teotlahtolamatl: “Tlen momatih tlaixmatqueh, Dios icchiua ica nintlaixmatilis mamocuipacan yehyeh xoxohten.”<a href='#FN5' epub:type='noteref' class='noteref'>*</a> </div>
<div class='m'>
<span class="verse" id="C13_20">20&#160;</span>In Teotlahtolamatl noiuqui quihtoua: “In toTecotzin quixmati nintlayoluilis in tlaixmatqueh uan icmati que non tlayoluilis xoxohyotl.”<a href='#FN6' epub:type='noteref' class='noteref'>†</a> </div>
<div class='m'>
<span class="verse" id="C13_21">21&#160;</span>Ica non, amaquin mamosini ica tlen icchiua se tlalticpactlacatl, pues tlamilauca nochi namoaxca, </div>
<div class='m'>
<span class="verse" id="C13_22">22&#160;</span>non tla neh Pablo, noso Apolos, noso Pedro, noso in tlalticpac, noso in yolilis, noso in miquilis, noso tlen axan catqui, noso tlen satepan isqui, nochi namoaxca; </div>
<div class='m'>
<span class="verse" id="C13_23">23&#160;</span>uan namehuantzitzin namoniaxcatzitzin Cristo, uan Cristo iaxcatzin Dios.  </div>
<div class='psalmlabel' id='C14_0'> 4</div>
<div class='s'>Nintiquiu in teotlatitlanten </div>
<div class='p'>
<span class="verse" id="C14_1">1&#160;</span>Ica non, namehuantzitzin san ixtechonitacan quemeh titiquitcauan Cristo tlen itpiah in tiquitl ittematiltisqueh nitlaniquilitzin Dios tlen achtoh otlatiutoya. </div>
<div class='m'>
<span class="verse" id="C14_2">2&#160;</span>Tlamilauca, moniqui naquin icsilia se tiquitl macnexti ica nitiquiu que inauac uili semoyolchicaua. </div>
<div class='m'>
<span class="verse" id="C14_3">3&#160;</span>Pero tlen quemah, neh amo nechtiquipachoua tla namehuantzitzin noso acah tlalticpactiquiuahcayotl tlahtoua ica quen inchiua notiquiu, pues dion neh amo uili intoua tla yec noso amo yec notiquiu, </div>
<div class='m'>
<span class="verse" id="C14_4">4&#160;</span>pues masqui itich noyolihtic notlalnamic amo nechtlahtlacoltia ica itlah, non amo ictosniqui mahsic inchiutoc cuali nochi. Pues naquin quihtos max cuali noso amo cuali notiquiu yeh yen toTecotzin. </div>
<div class='m'>
<span class="verse" id="C14_5">5&#160;</span>Ica non, amo xontlahtocan ica acah, max cuali noso amo nitiquiu, ixconchiacan maehco in tonal ihcuac ualmouicas in toTecotzin. Yehuatzin ihcuacon icnextis itich in tlanestli, tlen axan tlatiutoc itich in tlayouilotl, uan icnextis in tlayoluil tlen cah itich seiyolo. Ihcuacon Dios quinuehcapantlalis sehse ohcon quen ocmotlanilihqueh. </div>
<div class='p'>
<span class="verse" id="C14_6">6&#160;</span>Nocniuantzitzin, ontlahtoh de Apolos uan neh, nic inniqui ica tehuan xontlasalocan amo xonyacan ocachi nepa de tlen ihcuiliutoc, pues ohcon quisa tla namonmosiniah nanconueyimatih se para nancontlalpancauasqueh nocse. </div>
<div class='m'>
<span class="verse" id="C14_7">7&#160;</span>Pues, ¿aquih omitzoniluih touatzin ocachi itlah mopanti uan amo ocse? ¿Xamo Dios omitzonmactih nochi tlen itconpia? Uan tla Yehuatzin omitzonmactih, ¿tleca simi tonmoueyihcamati quemeh oisquia yeh touatzin monohmah otconmotlanilih? </div>
<div class='p'>
<span class="verse" id="C14_8">8&#160;</span>Nesi queh oisquia ya nanconpiah tlen nanconniquih uan ya nanconpiah mahsic nochi tlateochiualistli, ya nanmomachiliah namoncuahcualtiquiuahqueh uan acmo nantechonilnamiquih. ¡Tla sauil milauac oxoninih namoncuahcualtiquiuahqueh! Ohcon ouilisquia nantechonmactisqueh se tiquiuahcayotl namouantzin. </div>
<div class='m'>
<span class="verse" id="C14_9">9&#160;</span>Porque inquita tehuan in teotlatitlanten, Dios yotechoncau hasta tlacuitlapan, quemeh naquin ya quinchialtihtoqueh in miquilistli, pues yotmocuipqueh intlamouisol nochi in tlalticpac, mayeh innauac in iluicactlatitlanten uan mayeh innauac in tlalticpactlacameh. </div>
<div class='m'>
<span class="verse" id="C14_10">10&#160;</span>Tehuan ica Yehuatzin Cristo techitah queh itxoxos, pero namehuantzitzin ica Yehuatzin Cristo namechonitah queh namontlaixmatqueh. Tehuan amo itchicauaqueh, namehuantzitzin namonchicauaqueh. Namehuantzitzin namechonuehcapantlaliah, tehuan techsicantlaliah. </div>
<div class='m'>
<span class="verse" id="C14_11">11&#160;</span>Hasta axan, tehuan itpanouah mayantli, amictli, amo itpiah tlenoh itmoquentisqueh, tlensaso techchiuiliah uan amo itpiah tochan, </div>
<div class='m'>
<span class="verse" id="C14_12">12&#160;</span>chicauac itmotiquitiltiah ica in tomauan. Tla in tlalticpactlacameh ica tlahtol pitzotic techteneuah, tehuan itmotlatlautiliah Dios maquinteochiua. Tla tlensaso techchiuiliah, tehuan ittlaxicouah. </div>
<div class='m'>
<span class="verse" id="C14_13">13&#160;</span>Tla pitzotic techteneuah, tehuan itquinyecnotzah. Uan hasta axan in tlalticpactlacameh techitah quemeh itlah tlen yoihtlacau, quemeh tlahsol tlen in tlalticpactlacah ictlatiuiah. </div>
<div class='p'>
<span class="verse" id="C14_14">14&#160;</span>Amo innamechontlahcuiluilia ihquin nic inniqui innamechonpihpinautis, tlamo yeh inniqui innamechonnehmachtis quemeh notlasohconeuantzitzin. </div>
<div class='m'>
<span class="verse" id="C14_15">15&#160;</span>Pues masqui ixconpiacan mahtlactli mil naquin manamechonmachtihtocan de Cristo, amo nanquimonpiah miqueh namopapauan, pues yeh neh onmochiu quemeh namopapan inauactzinco Cristo ihcuac onanconsilihqueh in tlahtol tlen cualica temaquixtilistli tlen neh onnamechonmatiltih. </div>
<div class='m'>
<span class="verse" id="C14_16">16&#160;</span>Ica non, innamechontlatlautia ixnechontlasaluilican itich nochiualis. </div>
<div class='p'>
<span class="verse" id="C14_17">17&#160;</span>Ica non oncan yontitlan in Timoteo, notlasohconeu, naquin amo iccaua motlachicauilis inauactzinco in toTecotzin. Yeh namechonilnamictis quen inninimi itich niohtectzin Cristo, ohcon quen inquinmachtia in tocniuan ic nouiyan, uan quen inquinmachtia nochtin in tlaniltocanih maninimican. </div>
<div class='m'>
<span class="verse" id="C14_18">18&#160;</span>Siquin namehuantzitzin simi tlemach non namonmomachiliah, uan nanconyoluihtoqueh amo nias innamechonitatiu. </div>
<div class='m'>
<span class="verse" id="C14_19">19&#160;</span>Pero tla Dios comoniquiltia, yeh nias innamechonitatiu sanniman. Ihcuacon naquin tlemach non momatih, inquitas max milauac icpiah chicaualistli de Dios noso san icmatih tlatlahtosqueh. </div>
<div class='m'>
<span class="verse" id="C14_20">20&#160;</span>Pues naquin ya poui itich nitiquiuahcatlanauatilis Dios amo icnextia san ica nitlahtol, tlamo yeh ica nichicaualitzin Dios. </div>
<div class='m'>
<span class="verse" id="C14_21">21&#160;</span>¿Tlenoh nanconniquih? ¿Nanconniquih manioh namonauac ica tlacotl, noso ica tetlasohtlalistli uan ica yec?  </div>
<div class='psalmlabel' id='C15_0'> 5</div>
<div class='s'>Pablo quimiluia macquihquixtican naquin ocmosiuatih nitlacpanan </div>
<div class='p'>
<span class="verse" id="C15_1">1&#160;</span>Yomomat nic semeh namehuantzitzin pitzotic axtoc, tlen amo ictasniquih dion siquiera naquin amo tlaniltocanih. Pues yomomat semeh namehuantzitzin ocmosetilih nitlacpanan. </div>
<div class='m'>
<span class="verse" id="C15_2">2&#160;</span>Uan yeh namehuantzitzin simi tlemach non namonmomatoqueh. ¿Xamo yeh ocachi cuali oxontlaocoxtonih, uan yoxconquihquixtanih acmo mapoui namonauac naquin ohcon oquichiu? </div>
<div class='m'>
<span class="verse" id="C15_3">3&#160;</span>Neh masqui nonohmah amo nicah namouantzin, ixconmatican noespíritu catqui namouantzin. Ica non, queh oisquia neh nonohmah oncan nicah intoua tlenoh itich moniqui naquin ohcon oquichiu. </div>
<div class='m'>
<span class="verse" id="C15_4">4&#160;</span>Ihcuac namonnichicautosqueh namehuantzitzin uan neh ica noespíritu, ica nitoocaatzin in toTecotzin Jesucristo uan ica nichicaualitzin in toTecotzin Jesucristo, </div>
<div class='m'>
<span class="verse" id="C15_5">5&#160;</span>ixcontemactican non tlacatl imac Satanás. Ohcon masqui nitlalnacayo mapohpoliui, niespíritu isqui tlamaquixtil itich necah tonal ihcuac in toTecotzin Cristo ualmouicas. </div>
<div class='p'>
<span class="verse" id="C15_6">6&#160;</span>Ohcon quen tlemach non namonmomatih, amo cuali. ¿Xamo nanconmatih nic tzocotzin levadura icmahmaua nochi in tixtli? </div>
<div class='m'>
<span class="verse" id="C15_7">7&#160;</span>Ica non, ixcontlatiuican de namehuantzitzin in tlen yauehcau levadura, uan ohcon xonmochipauacan, uan xonican yancuic tixtli tlen amo icpia levadura, pues namehuantzitzin ompa ya namonpouih. Pues Cristo naquin opou para tehuan quemeh in colelohtzin tlen icmictiah itich in pascuahiluitl yomomiquilihtzinoh topampa. </div>
<div class='m'>
<span class="verse" id="C15_8">8&#160;</span>Uan ohcon in toyolilis mai quemeh in iluitl de Pascua campa amo macalaqui in tlen yauehcau levadura, tlen ictosniqui yen amocualyotl uan in amo cuali chiualistli, yeh matiluitican ica in pan tlen amo icpia levadura, tlen ictosniqui yen chipaualistli uan in tlen milauac. </div>
<div class='p'>
<span class="verse" id="C15_9">9&#160;</span>Yonnamechoniluih itich nocse noamatlahcuilol, amo xonmonilocan iuan naquin pitzotic axtinimih ica nintlalnacayo. </div>
<div class='m'>
<span class="verse" id="C15_10">10&#160;</span>Pero non tlen onnamechoniluih amo ictosniqui sansimi acmo xonmonilocan iuan naquin itich nin tlalticpac pitzotic axtinimih ica nintlalnacayo, noso iuan naquin xihxicuintih icmoaxcatisqueh nochi, noso iuan in ichtiqueh, noso iuan naquin quintlacachiuah tlen quinteneuah dioses; pues tla sansimi acmo namonmonilosqueh inuan, moniquis sansimi namonquisasqueh nanconcauasqueh in tlalticpac. </div>
<div class='m'>
<span class="verse" id="C15_11">11&#160;</span>Tlen neh onicnic innamechoniluis, amo xonmonilocan iuan naquin quihtoua mach namocniu tlaniltocani uan yeh oc pitzotic axtinimi ica nitlalnacayo, noso oc xihxicuinti icmoaxcatis nochi, noso oc quintlacachiua tlen quinteneuah dioses, noso oc pitzotic teteneutinimi, noso oc tlauanqui, noso oc ichtic. Iuan naquin ohcon icchiua, dion siquiera iuan xontlacuacan. </div>
<div class='m'>
<span class="verse" id="C15_12">12&#160;</span>Pues neh amo icpia tleca intlahtos de naquin cateh quiyauac para inquihtos max cuali noso amo ninchiualis. Tlen quemah, namehuantzitzin icpia tlen nancontasqueh max cateh cuali noso amo naquin cateh tlahtic. </div>
<div class='m'>
<span class="verse" id="C15_13">13&#160;</span>Pues tlen cateh quiyauac yen Dios naquin quihtos max cuali noso amo cuali ninchiualis. Uan tlen quemah, namehuantzitzin ixconquihquixtican non tlahtlacouani acmo mapoui namonauac.  </div>
<div class='psalmlabel' id='C16_0'> 6</div>
<div class='s'>Amo xonmoteixpantitin innauac tiquiuahqueh amo tlaniltocanih </div>
<div class='p'>
<span class="verse" id="C16_1">1&#160;</span>Ihcuac semeh namehuantzitzin icpia itlah ixnamictli iuan ocse tocniu tlaniltocani, ¿quenih namonmixeuiah namonmoteiluitiueh iixpan in tiquiuahqueh naquin amo ictlacachiuah Dios, uan amo yeh imixpan niaxcauan Dios? </div>
<div class='m'>
<span class="verse" id="C16_2">2&#160;</span>¿Xamo nanconmatih nic niaxcauan Dios teuantisqueh ihcuac quihtosqueh tlenoh itich moniqui in tlalticpactli? Uan tla namonteuantisqueh ihcuac quihtosqueh tlenoh itich moniqui in tlalticpactli, ¿queutoc amo namonuilisqueh nanconyectlalisqueh itlah tzohtzocotzin ixnamictli? </div>
<div class='m'>
<span class="verse" id="C16_3">3&#160;</span>¿Xamo nanconmatih nic tehuan ittasqueh max cuali noso amo tlen occhiuqueh in iluicactlatitlanten? Tla ohcon isqui, ¿queutoc amo ituilisqueh ityectlalisqueh itlah tlen den topanolis itich nin tlalticpactli? </div>
<div class='m'>
<span class="verse" id="C16_4">4&#160;</span>Uan tla nanconpiah itlah ixnamictli tlen de namopanolis, ¿tleca nanquimonixitatiueh manamechonyectlalican naquin amotlen icpiah tlen quitasqueh iuan in tlaniltocanih? </div>
<div class='m'>
<span class="verse" id="C16_5">5&#160;</span>Ihquin intlahtoua nic inniqui xonixpinauacan tzocotzin. ¿Max amo nanconpiah dion se namocniu tlaniltocani cuali tlayoluiliseh naquin uilis namechonyectlalis quemeh icnimeh itich in tlaniltoquilis? </div>
<div class='m'>
<span class="verse" id="C16_6">6&#160;</span>Pero cauitz, yeh se tocniu iuan ocse mixnamiqui, uan moteiluitiueh iuan se naquin amo tlaniltocani. </div>
<div class='p'>
<span class="verse" id="C16_7">7&#160;</span>Tlamilauca quen nanmoteiluihtinimih non ya simi amo cuali quen nanconchiutoqueh. ¿Xamo yeh ocachi cuali oisquia xontlaxicocan ihcuac itlah namechonchiuiliah? ¿Xamo yeh ocachi cuali oisquia xontlaxicocan ihcuac ica tlacahcayaualis namechontlachtiquiliah? </div>
<div class='m'>
<span class="verse" id="C16_8">8&#160;</span>Pero cauitz, yeh yen namehuantzitzin naquin tlensaso nancontechiuiliah uan naquin namontetlachtiquiliah ica tlacahcayaualis, uan ohcon nanquimonchiuiliah yeh namocniuantzitzin tlaniltocanih. </div>
<div class='p'>
<span class="verse" id="C16_9">9&#160;</span>¿Max amo nanconmatih nic naquin amo yec ninchiualis, amo calaquisqueh campa motlanauatilia Dios? ¡Amo xonmocayauacan!, nochi tlen pitzotic axtinimih ica nintlalnacayo, tlen quintlacachiuah tlen quinteneuah dioses, tlen mocalaquiah iuan naquin amo iuan namiqueh, in tlacameh tlen mosiuaniquih, uan tlacameh tlen mocalaquiah iuan nintlacaicniuan, </div>
<div class='m'>
<span class="verse" id="C16_10">10&#160;</span>in tlen ichtiqueh, tlen xihxicuintih icmoaxcatisqueh nochi, in tlauanqueh, tlen pitzotic teteneutinimi, tlen tlacahcayauah uan ohcon tlachtiquih, nochtin yehuan amo calaquisqueh campa motlanauatilia Dios. </div>
<div class='m'>
<span class="verse" id="C16_11">11&#160;</span>Siquin namehuantzitzin ohcon onamoncatcah. Masqui ohcon, axan Dios yonamechonchipau uan yonamechonsicantlalih den tlahtlacol, uan onamechonsilih ya namonchipauaqueh ica tlen yocomochiuilihtzinoh in toTecotzin Jesucristo uan ica tlen icmochiuilihtzinoua in Espíritu de Dios. </div>
<div class='s'>Namotlalnacayo iteopanchantzin in Espíritu Santo </div>
<div class='p'>
<span class="verse" id="C16_12">12&#160;</span>Siquin quihtouah: “Nochi tlen neh inniquis, uilis inchiuas.” Yeh milauac, tlen quemah, non amo ictosniqui isqui se cuali para neh. “Nochi tlen neh inniquis, uilis inchiuas.” Masqui ohcon, neh amo inmocauilis itlah manechtlatiquiti. </div>
<div class='m'>
<span class="verse" id="C16_13">13&#160;</span>Sannoiuqui yeh milauac, “Dios oconchiu in tlacual para in topox, uan in topox para macsili in tlacual.” Pero mayeh se uan mayeh nocse, Dios quinpohpolos. Pero ixconmatican, in totlalnacayo amo oquichiu Dios nic oquinic ica pitzotic mataxtinimican, yehyeh oquichiu nic oquinic ica mattlacachiuacan in toTecotzin, uan in toTecotzin metzticah para chanchiuas itich in totlalnacayo. </div>
<div class='m'>
<span class="verse" id="C16_14">14&#160;</span>Uan ohcon quemeh Dios oconyancuicayolitih in toTecotzin, sannoiuqui ohcon Yehuatzin techonyancuicayolitis tehuan ica nichicaualitzin. </div>
<div class='p'>
<span class="verse" id="C16_15">15&#160;</span>¿Max amo nanconmatih namotlalnacayo poui itich Yehuatzin Cristo? Uan tla ohcon, ¿max cuali isqui incanas tlen poui itich Cristo uan insetilis iuan nitlalnacayo se siuatl tlen monamaca? ¡Amo! </div>
<div class='m'>
<span class="verse" id="C16_16">16&#160;</span>Pues, ¿xamo nanconmatih nic ihcuac se tlacatl mocalaquia iuan se siuatl tlen monamaca, mochiua sanse intlalnacayo? Pues in Teotlahtolamatl quihtoua: “Non omen, mochiuah sa se.” </div>
<div class='m'>
<span class="verse" id="C16_17">17&#160;</span>Pero naquin motemaca inauac in toTecotzin, sanse espíritu mochiua iuantzin. </div>
<div class='p'>
<span class="verse" id="C16_18">18&#160;</span>Xoncholocan de pitzotic namonaxtinimisqueh ica namotlalnacayo. Nochi nocsiqui tlahtlacol tlen acah icchiua, amo ica quihtlacoua nitlalnacayo; pero naquin pitzotic axtinimi ica nitlalnacayo quihtlacoua nitlalnacayo ica nitlahtlacol. </div>
<div class='m'>
<span class="verse" id="C16_19">19&#160;</span>¿Max amo nanconmatih nic namotlalnacayo iteopanchantzin in Espíritu Santo, naquin Dios onamechonmactih machanchiua namotichtzin? Ica non namotlalnacayo acmo namoaxca. </div>
<div class='m'>
<span class="verse" id="C16_20">20&#160;</span>Namehuantzitzin Dios onamechontlaxtlau simi patioh, ica non, icnamiqui ixconuehcapantlalican Dios ica namotlalnacayo [uan ica namoespíritu, pues non iaxcatzin Dios].  </div>
<div class='psalmlabel' id='C17_0'> 7</div>
<div class='s'>Tlahtol para naquin namiquehqueh uan naquin amo </div>
<div class='p'>
<span class="verse" id="C17_1">1&#160;</span>Axan, mannamechonnanquili ica tlen onannechontlahcuiluilihqueh: Cuali oisquia tla in tlacameh amo macpiacan insiuau. </div>
<div class='m'>
<span class="verse" id="C17_2">2&#160;</span>Pero nic uilis uitzisqueh ohcon quemeh miqueh naquin pitzotic axtinimih ica nintlalnacayo, cuali tla sehse tlacatl macpia isiuau, uan sehse siuatl macpia itlauical. </div>
<div class='m'>
<span class="verse" id="C17_3">3&#160;</span>In tlacatl namiqueh mamotemaca iuan nisiuau quen icnamiqui, uan sannoiuqui ohcon macchiua in siuatl namiqueh inauac nitlauical. </div>
<div class='m'>
<span class="verse" id="C17_4">4&#160;</span>In siuatl namiqueh, nitlalnacayo acmo yeh iyohca, tlamo yeh de nitlauical. Sannoiuqui in tlacatl namiqueh, nitlalnacayo acmo yeh iyohca, tlamo yeh de nisiuau. </div>
<div class='m'>
<span class="verse" id="C17_5">5&#160;</span>Ica non, amo ixconiluican amo, tla naquin iuan namonnamiquehqueh icniqui isqui namouan. Tla namonmosicantlaliah nic ohcon onanmotlahtolsintilihqueh nanconmonochilisqueh Dios, cuali, pero satepan niman ocsipa xonmosintilican, para ohcon Satanás amo manamechonixtopeua xontlahtlacocan nic amo namonmoxicouah namonisqueh namosel. </div>
<div class='p'>
<span class="verse" id="C17_6">6&#160;</span>Tlen innamechoniluihtoc, amo ixconitacan quemeh se tlanauatil, tlamo queh itlah tlen innamechoncauilia namehuantzitzin ixcontacan tla ohcon nanconchiuah. </div>
<div class='m'>
<span class="verse" id="C17_7">7&#160;</span>Neh onniquisquia nochtin in tlacameh amo macpiacan insiuau ohcon quemeh neh, pero Dios techontlaocolia tlatlamantli uililistli, siquin se tlamantli, siquin octlamantli. </div>
<div class='p'>
<span class="verse" id="C17_8">8&#160;</span>Uan naquin ayamo monamictiah uan in siuameh tlen yotlauicalmiqueh, neh inquimiluia ocachi cuali maican insel quemeh neh. </div>
<div class='m'>
<span class="verse" id="C17_9">9&#160;</span>Tlen quemah, tla amo namonmoxicouah namonisqueh namosel, xonmonamictican. Pues ocachi cuali semonamictis uan amo yeh seccauas matetlatihto seitlaniquilis. </div>
<div class='p'>
<span class="verse" id="C17_10">10&#160;</span>Pero naquin yonamonmonamictihqueh, innamechonmactia nin tlanauatil tlen amo noyohca, tlamo den toTecotzin: In siuatl amo maccaua nitlauical. </div>
<div class='m'>
<span class="verse" id="C17_11">11&#160;</span>Uan tla in siuatl iccaua nitlauical, acmo ocsipa mamonamicti, noso tlamo mamotlapohpolui iuan nitlauical. Ohcon noiuqui, in tlacatl amo maccaua nisiuau. </div>
<div class='p'>
<span class="verse" id="C17_12">12&#160;</span>Uan nocsiquin neh inquimiluia, amo yen toTecotzin: Tla se tlacatzin naquin ya tlaniltocani icpia isiuau amo tlaniltocani, uan mas ohcon in siuatzintli icniqui oc iuan chanchiutos, in tlacatzin iuan machanchiua. </div>
<div class='m'>
<span class="verse" id="C17_13">13&#160;</span>Sannoiuqui ohcon, tla se siuatzintli naquin ya tlaniltocani icpia nitlauical amo tlaniltocani, uan mas ohcon in tlacatzin icniqui oc iuan chanchiutos, in siuatzintli iuan machanchiua. </div>
<div class='m'>
<span class="verse" id="C17_14">14&#160;</span>Pues in tlacatl amo tlaniltocani chipaui ica nisiuau tlaniltocani, uan in siuatl amo tlaniltocani ica nitlauical sannoiuqui chipaui. Tla amo ohcon oini, namopiluantzitzin oisquiah amo chipauaqueh, pero tlamilauca yehuan chipauaqueh. </div>
<div class='m'>
<span class="verse" id="C17_15">15&#160;</span>Pero tla in tlen amo tlaniltocani amo icniqui iuan chanchiuas in tlaniltocani tlen iuan namiqueh, maccaua, pues in tlaniltocani acmo icpia tleca ilpitos inauac, pues Dios otechonnotz matican ica seuilistli. </div>
<div class='m'>
<span class="verse" id="C17_16">16&#160;</span>Porque ¿quen itconmatis touatzin siuatzintli, xamo ica touatzin motlauical cahsis in temaquixtilis? noso ¿quen itconmatis touatzin tlacatzin, xamo ica touatzin mosiuatzin cahsis in temaquixtilis? </div>
<div class='p'>
<span class="verse" id="C17_17">17&#160;</span>Tlen quemah, sehse machanchiua ohcon quemeh in toTecotzin oquicau machanchiua, uan mamocaua quemeh ocatca ihcuac Dios oquinotz. Yeh nin tlanauatil inquincauilia in tlaniltocanih ic nouiyan. </div>
<div class='m'>
<span class="verse" id="C17_18">18&#160;</span>Tla acah Dios ocquinotz judiohnescayotitoc, ohcon mamocaua judiohnescayotitoc, uan tla acah Dios oquinotz amo judiohnescayotitoc, amo mamojudiohnescayoti. </div>
<div class='m'>
<span class="verse" id="C17_19">19&#160;</span>Amitlah ipatiu tla sejudiohnescayotitoc noso amo. Tlen quemah icpia ipatiu, yeh sectlacamatis nitlanauatiltzin Dios. </div>
<div class='m'>
<span class="verse" id="C17_20">20&#160;</span>Sehse namehuantzitzin mamocaua quemeh ocatca ihcuac Dios oquinotz. </div>
<div class='m'>
<span class="verse" id="C17_21">21&#160;</span>Tla Dios omitzonnotz ihcuac otoncatca temac queh esclavo, amo quen ixconmati, pero tla itconita uilis tonquisas temac, ixconpihpina yeh non. </div>
<div class='m'>
<span class="verse" id="C17_22">22&#160;</span>Naquin ihcuac otlaniltocac inauac in toTecotzin ocatca temac queh esclavo, axan yoquis de temac, masequihto yoquis imac in tlahtlacol uan ohcon ictiquitilia in toTecotzin. Sannoiuqui ohcon naquin otlaniltocac uan amo ocatca temac queh esclavo, axan mochiua iesclavo Cristo. </div>
<div class='m'>
<span class="verse" id="C17_23">23&#160;</span>Dios simi patioh onamechontlaxtlau; amo xonmocuipacan iesclavos in tlalticpactlacameh. </div>
<div class='m'>
<span class="verse" id="C17_24">24&#160;</span>Nocniuantzitzin, sehse namehuantzitzin xonmocauacan ohcon quen onamoncatcah ihcuac Dios onamechonnotz. </div>
<div class='p'>
<span class="verse" id="C17_25">25&#160;</span>Para tlen ayamo monamictiah, amo inpia itlah itlanauatil in toTecotzin tlen inquimiluis; pero innamechoniluis tlen neh inyoluia de non, pues in toTecotzin ica niteicnoitalitzin yoquichiu para nonauac xonuilican xonmoyolchicauacan. </div>
<div class='m'>
<span class="verse" id="C17_26">26&#160;</span>Neh inyoluia ocachi cuali tla se tocniu mocaua quen cah, pues ninqueh tonalmeh simi tlaouehti. </div>
<div class='m'>
<span class="verse" id="C17_27">27&#160;</span>Tla itconpia mosiuau, amo ixconcaua, uan tla amo itconpia mosiuau, amo ixcontemo tonmonamictis. </div>
<div class='m'>
<span class="verse" id="C17_28">28&#160;</span>Pero tla tonmonamictia, amo tontlahtlacoua, uan tla se ichpocatl monamictia, sannoiuqui amo tlahtlacoua. Pero tlen monamictiah, icpiasqueh mic tlapanolis itich nin tlalticpactli, uan neh onniquisquia ica tlen innamechoniluia amo ompa xonpanocan. </div>
<div class='p'>
<span class="verse" id="C17_29">29&#160;</span>Nocniuantzitzin, tlen neh inniqui innamechonahsicamatiltis yeh yeh nin: Ya itcateh itich ninyacatlamiyan in tonalmeh. Ica non, naquin icpiah insiuau mactiquitilican in toTecotzin quemeh naquin amo namiquehqueh. </div>
<div class='m'>
<span class="verse" id="C17_30">30&#160;</span>Uan naquin chocah, mactiquitilican quemeh oisquia amo chocatoqueh. Naquin paquih, maican quemeh oisquia amo pactoqueh. Naquin motlacouiah, maican quemeh oisquia amitlah imaxca. </div>
<div class='m'>
<span class="verse" id="C17_31">31&#160;</span>Naquin mopaquilismacatoqueh itich in tlalticpac, maican quemeh oisquia amo mopaquilismacatoqueh, pues tlen axan sequita catqui itich nin tlalticpac, yacatlamis. </div>
<div class='p'>
<span class="verse" id="C17_32">32&#160;</span>Neh onniquisquia amitlah tiquipacholis ixconpiacan. Pues naquin amo namiqueh, motiquipachoua quenih ictiquitilis in toTecotzin uan quenih conpaquilismacas Yehuatzin. </div>
<div class='m'>
<span class="verse" id="C17_33">33&#160;</span>Pero naquin yomonamictih, ocachi motiquipachoua ica tlen catqui itich nin tlalticpac uan quenih icpaquilismacas nisiuau, </div>
<div class='m'>
<span class="verse" id="C17_34">34&#160;</span>uan ohcon ya ome tlamantli tlen icyoltilana. Sannoiuqui ohcon panoua iuan in siuatzintli tlen amo namiqueh uan in ichpocatl tlen ayamo namiqueh. Yehuan motiquipachouah ictiquitilisqueh in toTecotzin, uan motemactiah isqueh chipauaqueh inauactzinco, mayeh itich nintlalnacayo uan mayeh itich ninyolo. Pero in siuatzintli naquin ya namiqueh motiquipachoua ica tlen catqui itich nin tlalticpac uan quenih icpaquilismacas nitlauical. </div>
<div class='p'>
<span class="verse" id="C17_35">35&#160;</span>Nochi nin innamechoniluia nic inniqui innamechonmatlanis. Amo ixconyoluican inniqui innamechontlalilis tlatzacuil, tla yeh innamechoniluia nochi nin nic inniqui xonchanchiuacan cuali uan quen icnamiqui, uan amitlah manamechontzacuili ixcontiquitilican in toTecotzin. </div>
<div class='p'>
<span class="verse" id="C17_36">36&#160;</span>Tla acah quita nichpocau acmo icnamiqui sa ohcon isqui nic yauehcau uan icniqui mamonamicti, macchiua tlen yeh quitas cuali, pues non amo tlahtlacol. Macnamicti. </div>
<div class='m'>
<span class="verse" id="C17_37">37&#160;</span>Pero tla yeh yec yocyoluih, uan amitlah icuerzauia, uan tla yeh inohmah motlatiquitia, uan yec yoquihtoh que in ichpocatl cuali san ohcon mai, cuali tlen icchiua. </div>
<div class='m'>
<span class="verse" id="C17_38">38&#160;</span>Ica non, naquin ictemactia itich monamictilis in ichpochtli, cuali tlen icchiua, pero ocachi cuali icchiua naquin amo ictemactia itich in monamictilis in ichpochtli. </div>
<div class='p'>
<span class="verse" id="C17_39">39&#160;</span>In siuatzintli namiqueh ilpitoc iuan nitlauical, tla yeh oc yoltoc. Pero tla nitlauical yomic, in siuatzintli uilis monamictis iuan naquin yeh icniquis, pero moniqui mai iuan se naquin tlaniltoca inauactzinco in toTecotzin. </div>
<div class='m'>
<span class="verse" id="C17_40">40&#160;</span>Tlen quemah, neh intoua ocachi paquis tla yeh acmo monamictia. Pues inyoluia xa noiuqui inpia niEspíritu Dios, ica non ohcon innamechonyolchicaua.  </div>
<div class='psalmlabel' id='C18_0'> 8</div>
<div class='s'>Tlen tlatemactil innauac tlen quinteneuah dioses </div>
<div class='p'>
<span class="verse" id="C18_1">1&#160;</span>Axan mantlahto de tlen tlatemactil innauac tlen quinteneuah dioses. Tlamilauca, de non, nochtin ya itpiah in tlaixmatilis tlenoh cuali uan tlenoh amo. Pero ixconmatican, in tlaixmatilis icchiua masemouehcapanmati, pero in tetlasohtlalis teiscaltia itich in tlaniltoquilis. </div>
<div class='m'>
<span class="verse" id="C18_2">2&#160;</span>Tla acah momachilia ya icmati itlah, icnextia que ayamo itlah icmati quemeh icnamiqui icmatis. </div>
<div class='m'>
<span class="verse" id="C18_3">3&#160;</span>Pero tla acah ictlasohtla Dios, Dios noiuqui quixmati aquih yeh. </div>
<div class='p'>
<span class="verse" id="C18_4">4&#160;</span>Den tlacual tlen tlatemactil innauac tlen quinteneuah dioses, yec itmatih max cuali itcuasqueh noso amo, pues ya itmatih, nonqueh dioses tlamachiualten uan amotlen inpatiu itich nin tlalticpactli, uan yec itmatih san se Dios metzticah uan amo catqui ocse. </div>
<div class='m'>
<span class="verse" id="C18_5">5&#160;</span>Pues masqui itich in iluicac noso itich in tlalticpac maican tlen quinteneuah dioses, uan ohcon maican miqueh dioses uan miqueh tetecomeh, </div>
<div class='m'>
<span class="verse" id="C18_6">6&#160;</span>para tehuan san se Dios metzticah. Yeh in toTahtzin Dios naquin itichtzin ualeua nochi tlen cah, uan naquin para Yehuatzin ityoltoqueh. Noiuqui san se toTecotzin metzticah, yen Jesucristo, naquin ica Yehuatzin, Dios ocomochiuilih nochi tlen cah, uan tehuan itpiah yolilis ica Yehuatzin. </div>
<div class='p'>
<span class="verse" id="C18_7">7&#160;</span>Masqui ohcon, amo nochtin in tocniuan tlaniltocanih icpiah non tlaixmatilis. Pues siquin omihmatoyah quintlacachiuah tlen quinteneuah dioses, uan ica non, ihcuac quicuah tlacual tlen tlatemactil innauac, icmachiliah queh oisquia yehuan noiuqui octemactihqueh itlah innauac in dioses, uan nic yehuan amo chicauaqueh, icmachiliah itich ninyolo yomotlahtlacolmemeltihqueh. </div>
<div class='m'>
<span class="verse" id="C18_8">8&#160;</span>Tlamilauca, amo itpaquilismacasqueh Dios ica in tlacual tlen ticuah, pues amo ictosniqui ocachi itcualimeh tla ticuah non tlacual, uan sannoiuqui amo ictosniqui ocachi amo itcualimeh tla amo ticuah. </div>
<div class='m'>
<span class="verse" id="C18_9">9&#160;</span>Tlen quemah, cuali ixconitacan amo yeh ica tlen namehuantzitzin ya nanconmatih uilis secchiuas, nanquimonuitzitiah naquin amo chicauaqueh itich in tlaniltoquilis. </div>
<div class='m'>
<span class="verse" id="C18_10">10&#160;</span>Pues tla touatzin naquin ocachi ya itconmati tontlacua imixpan tlen quinteneuah dioses, uan acah tlen amo chicauac itich in tlaniltoquilis mitzonita, ¿xamo ohcon itconixtopeuas non tocniu maquicua tlen tlatemactil innauac tlen quinteneuah dioses, uan ohcon momachilis yotlahtlacoh? </div>
<div class='m'>
<span class="verse" id="C18_11">11&#160;</span>Uan ohcon, ica tlen touatzin ya itconmati uilis secchiuas, itconchiuas mapoliui mocniu naquin amo chicauac itich in tlaniltoquilis, naquin Cristo omomiquilihtzinoh ipampa. </div>
<div class='m'>
<span class="verse" id="C18_12">12&#160;</span>Tla ohcon itconchiua, tontlahtlacoua innauac mocniuan, pues itconchiua mamomachilican yomotlahtlacolmemeltihqueh, uan non ictosniqui yotontlahtlacoh inauac Cristo. </div>
<div class='m'>
<span class="verse" id="C18_13">13&#160;</span>Ica non, tla ica tlen nicua inuitzitis nocniu, ocachi cuali ayic manicua nacatl, uan ohcon amo inuitzitis nocniu.  </div>
<div class='psalmlabel' id='C19_0'> 9</div>
<div class='s'>Tlen icnamiqui icsilis in teotlatitlantli </div>
<div class='p'>
<span class="verse" id="C19_1">1&#160;</span>¿Quenat amo inteotlatitlantli? ¿Quenat oc nilpitoc itich itlah? ¿Quenat amo yonquitac in toTecotzin Jesús?, noso ¿quenat namehuantzitzin amo nanconnextiah notiquiu tlen yonicchiu inauactzinco in toTecotzin? </div>
<div class='m'>
<span class="verse" id="C19_2">2&#160;</span>Tla ocsiquin nechitah neh amo inteotlatitlantli, namehuantzitzin nanconmatih neh quemah inteotlatitlantli, nic itich namehuantzitzin yec motztoc notiquiu quemeh teotlatitlantli tlen yonicchiu inauactzinco in toTecotzin. </div>
<div class='p'>
<span class="verse" id="C19_3">3&#160;</span>Aquihqueh nechihihtouah ihquin inquinnanquilia: </div>
<div class='m'>
<span class="verse" id="C19_4">4&#160;</span>¿Quenat amo ocnamiquisquia ica in totiquiu itsilisqueh tlen itcuasqueh uan tlen itconisqueh? </div>
<div class='m'>
<span class="verse" id="C19_5">5&#160;</span>¿Quenat amo uilis itpiasqueh sehse tosiuau tlaniltocani tlen nouiyan matechyolchicautinimi, ohcon quemeh nocsiquin teotlatitlanten, quemeh nicniuan in toTecotzin, uan sannoiuqui ohcon quen Pedro? </div>
<div class='m'>
<span class="verse" id="C19_6">6&#160;</span>¿Quenat sayeh neh uan in Bernabé amo icnamiqui itsilisqueh tlen ica itmotiquipanosqueh, uan ica non icpia tlen ittiquitisqueh? </div>
<div class='m'>
<span class="verse" id="C19_7">7&#160;</span>¿Aquih soldado onancontaqueh sa yehua inohmah icquixtia in tomin tlen ica motlaxtlauia? ¿Aquih icmiloua uva uan ihcuac ya tlatiqui amo quicua? ¿Noso aquih tlahpixqui amo coni leche ihcuac tlapatzca? </div>
<div class='m'>
<span class="verse" id="C19_8">8&#160;</span>Amo ixconyoluican que tlen innamechoniluihtoc san neh notlayoluil queh tlalticpactlacatl, pues ¿quenat amo noiuqui ohcon quihtoua nitlanauatil Moisés? </div>
<div class='m'>
<span class="verse" id="C19_9">9&#160;</span>Porque itich nitlanauatil Moisés ihquin ihcuiliutoc: “Amo ittlalilis itenbosal in cuapoueh ihcuac tlacuechohtoc.”<a href='#FN7' epub:type='noteref' class='noteref'>*</a> ¿Quenat Dios otechmactih non tlanauatil sayeh nic motiquipachoua ipampa in cuacuehqueh? </div>
<div class='m'>
<span class="verse" id="C19_10">10&#160;</span>¿Xamo yeh nic topampa motiquipachoua? Tlamilauca, non tlanauatil para tehuan omihcuiloh, pues in tocniu naquin tlai uan in tocniu naquin tlacuechoua icchiuah non tiquitl nic icchiah icsilisqueh itlah den tlaeual. </div>
<div class='m'>
<span class="verse" id="C19_11">11&#160;</span>Ica non, tla tehuan ottoocaqueh cuahcual itlateochiualis Dios itich namoyolo, ¿max amo icnamiqui itpixcasqueh namonauac itlah tzocotzin para in totiquipanolis? </div>
<div class='m'>
<span class="verse" id="C19_12">12&#160;</span>Tla ocsiquin nanquimonmactiah tlen ica motiquipanosqueh, ¿queutoc tehuan amo ocachi ocnamiquisquia nantechonmactisqueh? </div>
<div class='p'>Masqui ohcon, tehuan amo otniqueh itnamechontlahtlanilisqueh tlen ocnamiquia nantechonmactisqueh, yehyeh itualtlaxicohtiueh itich nochi nic amo itniquih ittlalisqueh ixtlatzacuil itich in tlahtol tlen cualica temaquixtilistli tlen ictematiltia de Cristo. </div>
<div class='m'>
<span class="verse" id="C19_13">13&#160;</span>Namehuantzitzin cuali nanconmatih, naquin tiquitih itich in teopantli, motiquipanouah de ompa. Uan naquin tiquitih campa ictlatiah in tlatemactil, icsiliah itlah tlen ompa ictemactiah. </div>
<div class='m'>
<span class="verse" id="C19_14">14&#160;</span>Ohcon noiuqui, in toTecotzin otlanauatih que naquin ictematiltia in tlahtol tlen cualica temaquixtilistli, mamotiquipano ica non tiquitl. </div>
<div class='m'>
<span class="verse" id="C19_15">15&#160;</span>Masqui ohcon, neh ayic yonican nin tlanauatil para innamechontlahtlanilis itlah, uan dion ihquin innamechontlahcuiluilihtoc nic inniqui axan ixnechonmactican itlah. ¡Porque ocachi cuali manmiqui uan amo manpolo nin nopaquilis quen amitlah innamechontlahtlanilihtoc! </div>
<div class='p'>
<span class="verse" id="C19_16">16&#160;</span>Pues tleca inmosinis nic intematiltia in tlahtol tlen cualica temaquixtilistli, pues non tiquitl onechmactihqueh uan icpia tlen inchiuas, uan intlasohtzintli neh tla amo intematiltia. </div>
<div class='m'>
<span class="verse" id="C19_17">17&#160;</span>Porque tla neh nonohmah onmotiquitani inchiuas non tiquitl, ouilisquia inchixtos acah manechmacti itlah tetlaocolil ipampa non notiquiu, pero tla neh inchiutoc non tiquitl nic icpia tlen inchiuas, ohcon quisa san inchiutoc tlen onechnauatihqueh manchiua. </div>
<div class='m'>
<span class="verse" id="C19_18">18&#160;</span>Tla ohcon, ¿tlenoh tlaxtlauil intlani? Notlaxtlauil yen paquilis tlen inpia nic intematiltia in tlahtol tlen cualica temaquixtilistli uan amo intlahtlani in tlaxtlauil tlen ocnamiquisquia insilis nic intematiltia non tlahtol. </div>
<div class='p'>
<span class="verse" id="C19_19">19&#160;</span>Masqui amo inpoutoc queh esclavo inauac acah, neh yonmocuip imesclavo nochtin nic inniqui inquintlanis ocachi miqueh matlaniltocacan inauac Cristo. </div>
<div class='m'>
<span class="verse" id="C19_20">20&#160;</span>Pues innauac in judíos neh inchanchiua quemeh judío, nic inniqui inquintlanis matlaniltocacan inauac Cristo; masequihto, innauac naquin cateh imac in tlanauatil neh intlacamati in tlanauatil, masqui neh acmo nicah imac. Ohcon inchiua nic inniqui inquintlanis matlaniltocacan inauac Cristo, naquin cateh imac in tlanauatil. </div>
<div class='m'>
<span class="verse" id="C19_21">21&#160;</span>Sannoiuqui ohcon, innauac naquin amo cateh imac in tlanauatil, inchanchiua quemeh naquin amo cateh imac in tlanauatil, pero non amo ictosniqui amo intlacamatoc nitlanauatil Dios, tla yeh intlacamatoc nitlanauatil Cristo. Uan ohcon inchanchiua nic inniqui inquintlanis matlaniltocacan inauac Yehuatzin naquin amo cateh imac in tlanauatil. </div>
<div class='m'>
<span class="verse" id="C19_22">22&#160;</span>Innauac naquin ayamo chicauaqueh itich in tlaniltoquilis inchanchiua quemeh yehuan, nic inniqui matlaniltocacan inauac Yehuatzin. Yonchanchiu innauac nochtin quemeh yehuan, uan ohcon yonicchiu nochi tlen nomac catqui para inquintlanis siquin matlaniltocacan inauac Cristo. </div>
<div class='m'>
<span class="verse" id="C19_23">23&#160;</span>Nochi non inchiua nic inniqui manihnimi in tlahtol tlen cualica temaquixtilistli, uan nic inniqui insilis in tlateochiualis tlen non tlahtol cualica. </div>
<div class='p'>
<span class="verse" id="C19_24">24&#160;</span>Namehuantzitzin cuali nanconmatih nic ihcuac miqueh motlatlanih motlalouah, san se naquin ictlani tetlaocolil nic otlatlan. Ohcon namehuantzitzin xonmochicauacan para ohcon uilis nanconsilisqueh tetlaocolil. </div>
<div class='m'>
<span class="verse" id="C19_25">25&#160;</span>Nochtin tlen motlatlanih, icmihyouiltiah nochi tlensa. Yehuan ohcon icchiuah nic icniquih ictlanisqueh se corona tlen tlahtlamis. Pero tehuan itmochicauah nic itniquih itsilisqueh se corona tlen ayic tlahtlamis. </div>
<div class='m'>
<span class="verse" id="C19_26">26&#160;</span>Ica non, neh amo intzicuini quemeh naquin amo icmati canih yaui, dion san cayasaso ica noma intlatacapitzohtinimi uan yeh inmotiuihtoc iuan acah. </div>
<div class='m'>
<span class="verse" id="C19_27">27&#160;</span>Amo, tla yeh intlahyouiltia notlalnacayo uan inchiualtia manechtlacamati, pues quenih motas nehua yonechquihquixtihqueh, uan yeh yonquinmachtihtinin ocsiquin.  </div>
<div class='psalmlabel' id='C110_0'> 10</div>
<div class='s'>Pablo quinnehmachtia ica tlen oquinpanoc in israelitas </div>
<div class='p'>
<span class="verse" id="C110_1">1&#160;</span>Nocniuantzitzin, amo inniqui ixconilcauacan nic in toyauehcautahuan nochtin ocatcah itlampa in mixtli, uan nochtin opanoqueh itlahcoyan in mar. </div>
<div class='m'>
<span class="verse" id="C110_2">2&#160;</span>Uan ohcon quisa nochtin omocuatequihqueh itich in mixtli uan itich in mar, uan ohcon omochiuqueh sanse iuan Moisés. </div>
<div class='m'>
<span class="verse" id="C110_3">3&#160;</span>Uan nochtin yehuan occuahqueh sanse tlacual tlen Dios oquinmactih de iluicac, </div>
<div class='m'>
<span class="verse" id="C110_4">4&#160;</span>uan nochtin oconiqueh sanse atl tlen Dios oquinmactih, pues oconiah in atl tlen omextoya itich in titl de Dios tlen oyaya inuan. Uan non titl yeh Yehuatzin Cristo. </div>
<div class='m'>
<span class="verse" id="C110_5">5&#160;</span>Masqui ohcon, tlailiuis miquehten amo ocpaquilismacaqueh Dios, uan ica non omiqueh uan nintlalnacayo omocau tlauaquilistlah. </div>
<div class='p'>
<span class="verse" id="C110_6">6&#160;</span>Nochi nin tlen opanoc omocau quemeh se nehmachtilis tonauac, amo yeh itquecolitah tlen amo cuali quemeh yehuan oquecolitaqueh. </div>
<div class='m'>
<span class="verse" id="C110_7">7&#160;</span>Ica non, amo yeh nanquimontlacachiuah tlen quinteneuah dioses, quemeh siquin yehuan ohcon occhiuqueh, quemeh ihcuiliutoc itich in Teotlahtolamatl: “In tocniuan de Israel omotlalihqueh, otlatlacuahqueh uan oatliqueh, uan omoquitzteuqueh omopaquilismacaqueh.”<a href='#FN8' epub:type='noteref' class='noteref'>*</a> </div>
<div class='m'>
<span class="verse" id="C110_8">8&#160;</span>Amo pitzotic mataxtinimican ica in totlalnacayo quemeh siquin yehuan ohcon occhiuqueh, uan san itich se tonal omiqueh simpoual uan yeyi mil. </div>
<div class='m'>
<span class="verse" id="C110_9">9&#160;</span>Amo matyehyecocan ittlatlatasqueh in toTecotzin, quemeh siquin yehuan ohcon occhiuqueh, uan ica non omiqueh ica in couameh. </div>
<div class='m'>
<span class="verse" id="C110_10">10&#160;</span>Dion amo ixconihihtocan Dios quemeh siquin yehuan ohcon occhiuqueh, uan ica non omiqueh ica in iluicactlatitlantli tlapohpolouani. </div>
<div class='p'>
<span class="verse" id="C110_11">11&#160;</span>Uan nochi nin tlen oquinpanoc omocau queh se tlanextilil, uan ihcuiliutoc matechnehmachti tehuan naquin itchanchiuah itich niyacatlamiyan in tonalmeh. </div>
<div class='m'>
<span class="verse" id="C110_12">12&#160;</span>Ica non, naquin momachilia yec ihcatoc itich in tlaniltoquilis uan icyoluia amo ohcon tlahtlacos, cuali mamotlachiali amo yeh uitzi. </div>
<div class='m'>
<span class="verse" id="C110_13">13&#160;</span>Namehuantzitzin amo namechonehcotoc itlah tlen amo uilis icpanauis acah tlalticpactlacatl. Uan uilis namonmoyolchicauasqueh inauactzinco Dios que Yehuatzin amo namechoncauas itich itlah tlen amo nanconxicosqueh. Yehyeh namechonnextilis quenih namonquisasqueh ompa, uan ohcon namechonmatlanis xontlaxicocan. </div>
<div class='p'>
<span class="verse" id="C110_14">14&#160;</span>Ica non, notlasohicniuan, xoncholocan den tetlacachiualis inauac tlen quinteneuah dioses. </div>
<div class='m'>
<span class="verse" id="C110_15">15&#160;</span>Neh innamechonnonotza quemeh tocniuan naquin icmatih tlacaquisqueh, namehuantzitzin namonohmah ixcontlatlatacan tlen innamechoniluia. </div>
<div class='m'>
<span class="verse" id="C110_16">16&#160;</span>Itich in cenahilnamicocatl, in vino tlen ica itmotlasohcamatih uan ittlatlautiah Dios macteochiua, ¿max amo ica itteuantih itich niesotzin Cristo? Uan in pan tlen itcocotonah, ¿max amo ica itteuantih itich nitlalnacayotzin Cristo? </div>
<div class='m'>
<span class="verse" id="C110_17">17&#160;</span>Uan nic catqui san se pan, tehuan masqui itmiqueh itmochiuaquiueh sanse quemeh seitlalnacayo, pues nochtin ticuah non san se pan. </div>
<div class='p'>
<span class="verse" id="C110_18">18&#160;</span>Se tlanihniuiltil tlen techmachtia non, itcahsih iuan in tocniuan tlen pouih Israel. Ihcuac yehuan quicuah tlen tlatemactil, ¿quenat non amo ictosniqui teuantih itich in tetlacachiualistli inauac Dios naquin icsilia in tlatemactil tlen cah itich non altar? </div>
<div class='m'>
<span class="verse" id="C110_19">19&#160;</span>Ica tlen innamechoniluihtoc amo intohtoc que in tlacual tlen tlatemactil inauac tlen quinteneuah dioses yehua itlah ipanti, noso yen tlen quinteneuah dioses, yehuan itlah inpanti. </div>
<div class='m'>
<span class="verse" id="C110_20">20&#160;</span>Tla yeh, tlen inniqui innamechonahsicamatiltis yeh yeh nin: Ihcuac naquin amo quixmatih Dios ictlaliah tlatemactil, amo icmactiah yen Dios, tlamo yeh yen amocuali ehecameh quinmactiah, ¡uan neh amo inniqui xonteuantican iuan in amocuali ehecameh! </div>
<div class='m'>
<span class="verse" id="C110_21">21&#160;</span>Amo uilis nancononisqueh nicopa in toTecotzin uan sannoiuqui nancononisqueh nincopa in amocuali ehecameh. Amo uilis namontlacuasqueh itich nimesa in toTecotzin uan sannoiuqui namontlacuasqueh itich ninmesa in amocuali ehecameh. </div>
<div class='m'>
<span class="verse" id="C110_22">22&#160;</span>Noso, ¿max itniquih itnichaucacalaquisqueh in toTecotzin? ¿Quenat tehuan ocachi itchicauaqueh uan amo Yehuatzin? </div>
<div class='s'>Matquinmatlanican tlen ayamo chicauaqueh itich in tlaniltoquilis </div>
<div class='p'>
<span class="verse" id="C110_23">23&#160;</span>Siquin quihtouah: “Nochi tlen neh inniquis, uilis inchiuas.” Yeh milauac, tlen quemah, non amo ictosniqui isqui se cuali para neh. “Nochi tlen neh inniquis, uilis inchiuas”, masqui ohcon amo nochi nechmatlanis inmoscaltis itich in tlaniltoquilis. </div>
<div class='m'>
<span class="verse" id="C110_24">24&#160;</span>Amaquin macmotemoli tlen san ica momatlanis yeh inohmah, tlamo yeh mactemo tlen quinmatlanis nocsiquin. </div>
<div class='p'>
<span class="verse" id="C110_25">25&#160;</span>De nochi tlen monamaca campa icnamacah nacatl uilis nanconcuasqueh, pero amo ixcontlatlahtlanican canih uitz non nacatl. Tla ohcon nanconchiuah satepan amitlah namechonteiluihtos namoyolihtic tleca onanconcuahqueh. </div>
<div class='m'>
<span class="verse" id="C110_26">26&#160;</span>Pues ixconmatican, in tlalticpac uan nochi tlen itich catqui, iaxcatzin in toTecotzin. </div>
<div class='p'>
<span class="verse" id="C110_27">27&#160;</span>Tla acah amo tlaniltocani namechonnotza ichan xontlacuatin, xonyacan tla nanconniquih. Nochi tlen ompa ictlaliah nanconcuasqueh, ixconcuacan, uan amo ixcontlahtlanican canih uitz. Tla ohcon nanconchiuah satepan amitlah namechonteiluihtos namoyolihtic tleca onanconcuahqueh. </div>
<div class='m'>
<span class="verse" id="C110_28">28&#160;</span>Pero tla acah namechoniluia: “Nin nacatl yocatca tlatemactil innauac tlen quinteneuah dioses”, tla ohcon namechoniluiah, amo ixconcuacan, para amo nanconcohcocosqueh naquin ohcon onamechoniluih, uan satepan amitlah manamechonteiluihto namoyolihtic tleca onanconcuahqueh; [pues ixconmatican, in tlalticpac uan nochi tlen itich catqui, iaxcatzin in toTecotzin]. </div>
<div class='m'>
<span class="verse" id="C110_29">29&#160;</span>Intlahtohtoc de nitlayoluilis nocse, amo yen de touatzin, pues amo inquita iuqui que ipampatica nitlayoluil ocse neh manechihihtocan. </div>
<div class='m'>
<span class="verse" id="C110_30">30&#160;</span>Tla neh intlacua ica tlasohcamatilis inauactzinco Dios, ¿tleca acah nechihihtos ica tlen inmotlasohcamati? </div>
<div class='p'>
<span class="verse" id="C110_31">31&#160;</span>Ica non, mayeh tla namontlacuah, mayeh tla namonatlih, noso itlahtlen ocse nanconchiuah, nochi mai para ica ixconuehcapantlalican Dios. </div>
<div class='m'>
<span class="verse" id="C110_32">32&#160;</span>Amo xonican se tlatzacuil innauac in judíos, dion innauac naquin amo quixmatih Dios, dion innauac in tlaniltocanih, </div>
<div class='m'>
<span class="verse" id="C110_33">33&#160;</span>tla yeh ixconchiuacan quemeh neh. Pues neh innauac nochtin inmochiua quemeh yehuan, uan amo intemoua tlen san para neh isqui se cuali, tlamo yeh tlen isqui se cuali para miqueh ocsiquin, uan ohcon maican tlamaquixtilten.  </div>
<div class='psalmlabel' id='C111_0'> 11</div>
<div class='p'>
<span class="verse" id="C111_1">1&#160;</span>Ixnechontlasaluilican itich nochiualis ohcon quemeh neh intlasaloua inauac Cristo. </div>
<div class='s'>In siuameh mamocuatzacuacan ihcuac icmonochiliah Dios </div>
<div class='p'>
<span class="verse" id="C111_2">2&#160;</span>Nocniuantzitzin, simi inpaqui namopampa nic itich nochi nannechonilnamiquih uan nancontlacamatoqueh in tlamachtilistli tlen onnamechonmactih. </div>
<div class='m'>
<span class="verse" id="C111_3">3&#160;</span>Pero inniqui ixconmatican Cristo poui itzonticon in tlacatl, uan in tlacatl poui itzonticon in siuatl, uan Dios poui itzonticon Cristo. </div>
<div class='m'>
<span class="verse" id="C111_4">4&#160;</span>Tla se tlacatl mocuatzacua ihcuac icmonochilia Dios, noso ihcuac ictematiltia tlahtol tlen ocsilih de Dios, ictosniqui amo ictlepanita Cristo naquin poui itzonticon. </div>
<div class='m'>
<span class="verse" id="C111_5">5&#160;</span>Sannoiuqui tla se siuatzintli amo mocuatzacua ihcuac icmonochilia Dios, noso ihcuac ictematiltia tlahtol tlen ocsilih de Dios, ictosniqui amo ictlepanita nitlauical tlen poui itzonticon. Tlamilauca mochiuaquiu quemeh oisquia tlacuaxihxintli. </div>
<div class='m'>
<span class="verse" id="C111_6">6&#160;</span>Uan tla se siuatzintli amo mocuatzacua, ocachi cuali macmotiquili nochi nitzon; pero tla pinaua icmotiquilis nitzon noso mocuaxihximas, mamocuatzacua. </div>
<div class='m'>
<span class="verse" id="C111_7">7&#160;</span>In tlacatl amo icpia tleca mocuatzacuas, nic in tlacatl icnextia quen ameh Dios uan icmouisticanextia Yehuatzin. Uan in siuatzintli icmouisticanextia yen tlacatl, </div>
<div class='m'>
<span class="verse" id="C111_8">8&#160;</span>pues in tlacatl amo ualeua itich in siuatl, tlamo yeh yen siuatl naquin ualeua itich in tlacatl. </div>
<div class='m'>
<span class="verse" id="C111_9">9&#160;</span>Sannoiuqui amo occhiuqueh in tlacatl para in siuatl, tlamo yeh yen siuatl occhiuqueh para in tlacatl. </div>
<div class='m'>
<span class="verse" id="C111_10">10&#160;</span>Ica non, uan ipampa in iluicactlatitlanten, moniqui in siuatl icuicas itich nitzonticon nescayotl nic yeh tlatlacamati. </div>
<div class='m'>
<span class="verse" id="C111_11">11&#160;</span>Masqui ohcon, inauactzinco in toTecotzin dion in tlacatl iixcoyan yoli tla amo iuan siuatl, uan dion in siuatl iixcoyan yoli tla amo iuan tlacatl. </div>
<div class='m'>
<span class="verse" id="C111_12">12&#160;</span>Pues masqui in siuatl ualeua itich in tlacatl, noiuqui in tlacatl tlalticpacnesi itich in siuatl; pero nochi itich Dios ualeua. </div>
<div class='p'>
<span class="verse" id="C111_13">13&#160;</span>San namehuantzitzin ixconyoluican, ¿max cuali tla se siuatzintli amo mocuatzacua ihcuac icmonochilia Dios? </div>
<div class='m'>
<span class="verse" id="C111_14">14&#160;</span>Nochtin yec itmatih tepinautih tla se tlacatl iccaua nitzon mauiyaquiya. </div>
<div class='m'>
<span class="verse" id="C111_15">15&#160;</span>Pero para in siuatl amo, pues yeh iccualnextia tla iccaua mauiyaquia nitzon, pues Dios ocmactih nitzon queh icuatzacuca. </div>
<div class='m'>
<span class="verse" id="C111_16">16&#160;</span>Uan tla acah oc icniqui quixnamiquis nin tlamachtilis, macmati yec que dion tehuan, uan dion ocsican campa monichicouah in tlaniltocanih iaxcauan Dios, itmihmatoqueh ica ocse tlamachtilis. </div>
<div class='s'>Amo ictlepanitah in cenahilnamicocatl den toTecotzin </div>
<div class='p'>
<span class="verse" id="C111_17">17&#160;</span>Pero axan ica tlen innamechoniluis amo inpaqui namopampa, pues ihcuac namonmonichicouah amo namechonmatlani, yehyeh namonmocohcocouah. </div>
<div class='m'>
<span class="verse" id="C111_18">18&#160;</span>Inniqui inpeuas ica tlen yonicmat. Incaqui ictouah que ihcuac namonmonichicouah sansican quemeh tlaniltocanih, namonmosisicantlaliah, uan neh ipa inniltoca ohcon nanconchiuah. </div>
<div class='m'>
<span class="verse" id="C111_19">19&#160;</span>Uan tlamilauca, icpia tlen ohcon mochiuas, para ohcon monextis aquihqueh namehuantzitzin milauac namontlaniltocah. </div>
<div class='m'>
<span class="verse" id="C111_20">20&#160;</span>Pues namehuantzitzin ohcon quen nanconchiuah ihcuac namonmonichicouah, non acmo yen cenahilnamicocatl den toTecotzin. </div>
<div class='m'>
<span class="verse" id="C111_21">21&#160;</span>Pues sehse sanniman peua quicua nitlacual uan amo quinchia nocsiquin, uan tla se ic ompa mayantoc, nocse hasta yoiuintic. </div>
<div class='m'>
<span class="verse" id="C111_22">22&#160;</span>¿Pues, max amo nanconpiah namochantzin campa uilis namontlacuasqueh uan namontlaonisqueh? ¿Tleca ohcon nanconchiuah? ¿Max nanquimonchicoitah namocniuan tlaniltocanih, naquin iaxcatzitzin Dios?, noso ¿max nanconniquih nanquimonpihpinautisqueh naquin amitlah icpiah? ¿Tlenoh innamechoniluis? ¿Nanconchiah mannamechonuehcapantlali ica non? Tlamilauca, itich non amo innamechonuehcapantlalia. </div>
<div class='s'>In cenahilnamicocatl tlen in toTecotzin occauteu matchiuacan </div>
<div class='r'>(Mt. 26:26-29; Mr. 14:22-25; Lc. 22:14-20) </div>
<div class='p'>
<span class="verse" id="C111_23">23&#160;</span>Pues neh yonnamechonmachtih nin tlen onsilih onechmachtih in toTecotzin: Necah youal ihcuac octemactihqueh in toTecotzin, Yehuatzin ocmanilihtzinoh in pan, </div>
<div class='m'>
<span class="verse" id="C111_24">24&#160;</span>uan ihcuac yomotlasohcamat inauac Dios, occocoton in pan uan oquihtoh: “[Ixconanacan, ixconcuacan.] Nin yeh notlalnacayo tlen intemactia namopampa. Ihquin ixconchiuacan uan ica ixnechonilnamiquican.” </div>
<div class='m'>
<span class="verse" id="C111_25">25&#160;</span>Ihcuac otlamitlacuahqueh Jesús sannoiuqui oquian in vino uan oquihtoh: “Nicancah vino ictosniqui yen yancuic tlahtolsintilil tlen oquichiu Dios iuan in tlacameh, tlen cana nichicaualis ica noeso. Nochipa ihcuac nancononisqueh ica ixnechonilnamiquican.” </div>
<div class='m'>
<span class="verse" id="C111_26">26&#160;</span>Uan ohcon, nochipa ihcuac nanconcuah in pan uan nancononih in vino, ictosniqui nancontematiltihtoqueh nimiquilitzin in toTecotzin hasta ihcuac Yehuatzin ualmouicatzinos. </div>
<div class='s'>Quenih icnamiqui icmomahseuisqueh in cenahilnamicocatl den toTecotzin </div>
<div class='p'>
<span class="verse" id="C111_27">27&#160;</span>Ica non, aquiyasa naquin quicua nin pan noso coni nin vino den toTecotzin uan amo ictlepanita, tlahtlacoua inauac nitlalnacayo uan niesotzin in toTecotzin. </div>
<div class='m'>
<span class="verse" id="C111_28">28&#160;</span>Ica non, sehse namehuantzitzin namonohmah xonmotlatlatacan achtoh de nanconcuasqueh in pan uan nancononisqueh in vino. </div>
<div class='m'>
<span class="verse" id="C111_29">29&#160;</span>Porque naquin quicua in pan uan coni in vino uan amo icpialia tetlepanitalis, uan san icsihsimati in pan uan vino tlen ictosniqui yeh nitlalnacayo in toTecotzin, san yehua inohmah icmotemolia itlatzacuiltil. </div>
<div class='m'>
<span class="verse" id="C111_30">30&#160;</span>Uan ica non, miqueh de namehuantzitzin mococouah uan amo chicauaqueh uan miqueh yomiqueh. </div>
<div class='m'>
<span class="verse" id="C111_31">31&#160;</span>Tla tehuan tonohmah otmotlatlatanih quenih itcateh, Dios amo ocpiasquia tleca techtlatzacuiltis. </div>
<div class='m'>
<span class="verse" id="C111_32">32&#160;</span>Pero tla in toTecotzin techtlatzacuiltia, ohcon comochiuilia nic icniqui techyectlalis, uan ohcon amo matsilican in tlatzacuiltilis tlen icsilisqueh in tlalticpactlacameh. </div>
<div class='p'>
<span class="verse" id="C111_33">33&#160;</span>Ica non, nocniuantzitzin, ihcuac namonmonichicouah para nanconcuasqueh in cenahilnamicocatl, xonmochiacan hasta xonican namonochtin. </div>
<div class='m'>
<span class="verse" id="C111_34">34&#160;</span>Tla acah mayana, matlacuahteua ichan, para ohcon amo ixconmotlanilican tlatzacuiltilis ica quen namonayih ihcuac nanmonichicouah. Nocsiqui tlanonotztli inyectlalis ihcuac nias innamechonitatiu.  </div>
<div class='psalmlabel' id='C112_0'> 12</div>
<div class='s'>In tlatlamantli uililistli tlen ictexiluia in Espíritu Santo </div>
<div class='p'>
<span class="verse" id="C112_1">1&#160;</span>Nocniuantzitzin, axan mattlahtocan den uililisten tlen ictexiluia in Espíritu Santo, pues inquita moniqui ocachi nanconahsicamatisqueh non. </div>
<div class='p'>
<span class="verse" id="C112_2">2&#160;</span>Namehuantzitzin ihcuac ayamo onamontlaniltocayah inauac Cristo, onamonmocauayah manamechonixpolocan itich in tetlacachiualis den tlen quinteneuah dioses tlen amo uilih tlahtouah. </div>
<div class='m'>
<span class="verse" id="C112_3">3&#160;</span>Ica non, innamechonnehmachtia que amaquin tlen tlahtoua ica niteyacanilitzin niEspíritu Dios uilis pitzotic icteneuas nitoocaatzin Jesús, uan sannoiuqui amaquin uilis icmonochilis Jesús iTecotzin tla amo ica niteyacanilitzin in Espíritu Santo. </div>
<div class='p'>
<span class="verse" id="C112_4">4&#160;</span>Yeh catqui tlatlamantli uililistli, masqui ohcon sanse Espíritu naquin quintemactia. </div>
<div class='m'>
<span class="verse" id="C112_5">5&#160;</span>Catqui tlatlamantli tiquitl tlen ica ittiquitiliah in toTecotzin, masqui ohcon sanse toTecotzin cah. </div>
<div class='m'>
<span class="verse" id="C112_6">6&#160;</span>Uan catqui tlatlamantli chiualistli tlen cualeualtia Dios totich, masqui ohcon sanse Dios naquin comochiuilia nochi itich itnochtinten. </div>
<div class='m'>
<span class="verse" id="C112_7">7&#160;</span>Tlen quemah, sehse tlaniltocani Dios ocmactih se uililistli tlen icnextia nic itich chanchiua in Espíritu, para ica maquinmatlani nocsiquin. </div>
<div class='m'>
<span class="verse" id="C112_8">8&#160;</span>Siquin in Espíritu Santo quinmactia in uililistli matlahtocan ica cuali tlayoluil, ocsiquin ica in mismo Espíritu icsiliah in uililistli matlahtocan ica tlaixmatilis. </div>
<div class='m'>
<span class="verse" id="C112_9">9&#160;</span>Uan ocsiquin in mismo Espíritu quinmactia in uililis macpiacan mic tlaniltoquilis, ocsiquin in mismo Espíritu quinmactia in uililistli maquinpahtican in cocoxqueh. </div>
<div class='m'>
<span class="verse" id="C112_10">10&#160;</span>Ocsiquin quinmactia in uililistli maquinchiuacan iluicacchiualisten, ocsiquin mactematiltican tlahtol tlen icsiliah de Dios, ocsiquin maquixmatican tlenoh uitz den Espíritu Santo uan tlenoh amo, ocsiquin matlahtocan ica octlamantli tlahtol, uan ocsiquin macteahsicamatiltican non tlahtol. </div>
<div class='m'>
<span class="verse" id="C112_11">11&#160;</span>Tlen quemah, nochi non icchiua sanse mismo Espíritu, naquin quimonxiluia sehse, in uililistli quen Yehuatzin comoniquiltia. </div>
<div class='s'>Nochtin in tlaniltocanih itpouih sanse inauactzinco Cristo </div>
<div class='p'>
<span class="verse" id="C112_12">12&#160;</span>Ohcon quemeh in totlalnacayo mic iahahsica icpia, uan nochi non masqui miqueh, pouih san itich se totlalnacayo, sannoiuqui ohcon in tlaniltocanih itpouih sanse inauactzinco Cristo. </div>
<div class='m'>
<span class="verse" id="C112_13">13&#160;</span>Pues nochtin san ica se Espíritu Yehuatzin otechoncuatequih, uan ohcon oquichiu matpouican sanse quemeh seitlalnacayo, maican judíos noso griegos, maican temac queh esclavos, noso naquin amo esclavos. Uan itnochtin otsilihqueh sanse mismo Espíritu. </div>
<div class='p'>
<span class="verse" id="C112_14">14&#160;</span>Seitlalnacayo amo sanse iahsica ica ihcatoc, tlamo ica miqueh. </div>
<div class='m'>
<span class="verse" id="C112_15">15&#160;</span>Tla se tocxi oquihtouani nic amo maitl amo poui itich in totlalnacayo, ¿quenat ica non milauac ictosniqui amo poui itich in totlalnacayo? </div>
<div class='m'>
<span class="verse" id="C112_16">16&#160;</span>Uan tla se tonacas oquihtouani nic yeh amo ixtololotl, amo poui itich in totlalnacayo, ¿quenat ica non milauac ictosniqui amo poui itich in totlalnacayo? </div>
<div class='m'>
<span class="verse" id="C112_17">17&#160;</span>Tla nochi in totlalnacayo oini ixtololotl, ¿canih omocauasquia in tonacas? Tla oini nochi nacastli, tla ohcon, ¿tlenoh ica ottlahnicuisquiah? </div>
<div class='m'>
<span class="verse" id="C112_18">18&#160;</span>Pero Dios octlalih sehse niahsica in totlalnacayo campa Yehuatzin ocmotilih cuali. </div>
<div class='m'>
<span class="verse" id="C112_19">19&#160;</span>Tla san se iahsica ica ochihchiutoni in totlalnacayo, ¿canih omocauasquia in totlalnacayo? </div>
<div class='m'>
<span class="verse" id="C112_20">20&#160;</span>Tlamilauca, mic iahahsica icpia in totlalnacayo, masqui ohcon in totlalnacayo yeh sanse. </div>
<div class='p'>
<span class="verse" id="C112_21">21&#160;</span>Dion in toixtololo uilis quiluis in toma: “Amo itnechpoloua”; dion in totzonticon uilis quimiluis in tocxiuan: “Amo nannechpolouah.” </div>
<div class='m'>
<span class="verse" id="C112_22">22&#160;</span>Amo, yehyeh niahahsica in totlalnacayo tlen itquimitah ocachi amo chicauaqueh, yehuan tlen ocachi moniquih itich in totlalnacayo, </div>
<div class='m'>
<span class="verse" id="C112_23">23&#160;</span>uan tlen itquimitah ocachi amotlen inpanti ocachi itquinyectlaquentiah, uan tlen ica itpinauah, ocachi itquinmahmaluiah. </div>
<div class='m'>
<span class="verse" id="C112_24">24&#160;</span>Pero innauac tlen cuali motztoqueh ic pani, amo moniqui tlamaluil. Uan ohcon Dios oquichiu in totlalnacayo, oquichiu que tlen itquimitah ocachi amotlen inpanti, ocachi matquinmahmaluican, </div>
<div class='m'>
<span class="verse" id="C112_25">25&#160;</span>para ohcon nochi niahahsica in totlalnacayo amo mamochicoitacan, yehyeh nochtin mamosepanpaleuican. </div>
<div class='m'>
<span class="verse" id="C112_26">26&#160;</span>Ica non, tla semeh niahsica in totlalnacayo toneui, nochi nocsiqui in totlalnacayo toneui iuan, uan tla se iahsica in totlalnacayo secchiua mamomachili cuali, nochi nocsiqui in totlalnacayo momachiliah cuali iuan. </div>
<div class='p'>
<span class="verse" id="C112_27">27&#160;</span>Namehuantzitzin ohcon namonpouih queh itlalnacayo Cristo, uan sehse namehuantzitzin namonpouih queh iahahsica non itlalnacayo Yehuatzin. </div>
<div class='m'>
<span class="verse" id="C112_28">28&#160;</span>Ica non, sehse Dios onamechonmactih tlatlamantli tiquitl tlen ica namonmosepanmatlanisqueh quemeh tlaniltocanih: oquintlalih achtohten yen teotlatitlanten, uan ompa yeh naquin ictematiltiah tlahtol tlen ocsilihqueh de Dios, ompa yeh naquin tlamachtanih, ompa yeh naquin quinchiuah iluicacchiualisten, ompa naquin icpiah uililistli para tlapahtisqueh, ompa naquin tlamatlanih, ompa naquin icmatih tlayacanasqueh, uan ompa naquin tlahtouah octlamantli ica tlatlamantli tlahtol. </div>
<div class='m'>
<span class="verse" id="C112_29">29&#160;</span>¿Max nochtin teotlatitlanten? ¿Max nochtin ictematiltiah tlahtol tlen icsiliah de Dios? ¿Max nochtin tlamachtanih? ¿Max nochtin icchiuah iluicacchiualisten? </div>
<div class='m'>
<span class="verse" id="C112_30">30&#160;</span>¿Max nochtin icpiah uililistli para tlapahtisqueh? ¿Max nochtin tlahtouah ica octlamantli tlahtol? ¿Max nochtin icteahsicamatiltiah non tlahtol? </div>
<div class='m'>
<span class="verse" id="C112_31">31&#160;</span>Namehuantzitzin ixcontemocan nanconpiasqueh in tlen ocachi cualmeh uililisten. Tlen quemah, neh innamechonnextilia axan se ohtli tlen ocachi tlapanauia.  </div>
<div class='psalmlabel' id='C113_0'> 13</div>
<div class='s'>In tetlasohtlalis tlapanauia innauac nochtin uililisten </div>
<div class='p'>
<span class="verse" id="C113_1">1&#160;</span>Tla neh ontlahtouani tlatlamantli tlahtol de nin tlalticpac uan iluicactlahtol, uan yeh amo inpia tetlasohtlalis, inmocuipa queh se tiposcacauatl tlen cacalaca, noso queh se tiposcanac tlen tiposcacautzahtzi. </div>
<div class='m'>
<span class="verse" id="C113_2">2&#160;</span>Tla neh onpiani uililistli intematiltis tlahtol tlen insilia de Dios, uan oncahsicamatini nochi nitlayoluilitzin Dios tlen tlatiutoc, uan onpiani nochi tlaixmatilis uan tlaniltoquilis tlen ica onuilini inquimihcuanis in tipemeh uan yeh amo inpia tetlasohtlalis, ictosniqui amo tlenon neh. </div>
<div class='m'>
<span class="verse" id="C113_3">3&#160;</span>Uan tla nochi tlen inpia inquinxiluia naquin amitlah icpiah, uan tla intemaca notlalnacayo mactlatican uan yeh amo inpia tetlasohtlalis, amotlen intlani tla inchiua non. </div>
<div class='p'>
<span class="verse" id="C113_4">4&#160;</span>In tetlasohtlalis icmati tlaxicos, icmati teicnoitas, in tetlasohtlalis amo icpia nixicolis, amo mosinani uan amo icmati moueyiniquis. </div>
<div class='m'>
<span class="verse" id="C113_5">5&#160;</span>In tetlasohtlalis amo quixmati tecohcocos, amo ictemoua tlen cuali san para yeh, amo quixmati in tlauel, amo quixmati tecocolihtos. </div>
<div class='m'>
<span class="verse" id="C113_6">6&#160;</span>In tetlasohtlalis amo paqui ica in tlen amo cuali, yehyeh paqui ica in tlen milauac. </div>
<div class='m'>
<span class="verse" id="C113_7">7&#160;</span>In tetlasohtlalis icyolxicoua nochi, nochi icniltoca, itich nochi icpia nichialis, nochi ictlaxicouilia. </div>
<div class='p'>
<span class="verse" id="C113_8">8&#160;</span>In tetlasohtlalis ayic tlamis. Tlen quemah, in uililistli para sectematiltis tlahtol tlen secsilia de Dios yacatlamis, uan in uililistli para setlahtos ica octlamantli tlahtol se tonal acmo mocaquis, uan in uililis den tlaixmatilis acmo moniquis. </div>
<div class='m'>
<span class="verse" id="C113_9">9&#160;</span>Pues in uililisten den ahsicamatilis uan de secsilis tlahtol de Dios simi amo ahsitoqueh, </div>
<div class='m'>
<span class="verse" id="C113_10">10&#160;</span>pero ihcuac uitz tlen mahsic yec ahsitoc, ihcuacon tlen amo ahsitoc yacatlamis. </div>
<div class='p'>
<span class="verse" id="C113_11">11&#160;</span>Ihcuac oncatca inconetl, ontlahtouaya, ontlayoluaya, uan ontlaahsicamatia queh conetl; pero axan quen ya inchicauactlacatl, yonicau tlacuitlapan quen ontlayoluaya queh conetl. </div>
<div class='m'>
<span class="verse" id="C113_12">12&#160;</span>Ohcon noiuqui tehuan axan amo ahsitoc in toahsicamatilis, pues itquixmatih Yehuatzin san queh itich se espejo tlen youatoc; pero ihcuac ehcos necah tonal ityequixitasqueh. Axan amo ahsitoc notlaixmatilis, pero ihcuacon nochi inmatis, quemeh Yehuatzin axan nechixmati. </div>
<div class='m'>
<span class="verse" id="C113_13">13&#160;</span>Uan ohcon in tlaniltoquilis, in nichialistli uan in tetlasohtlalis, ninqueh yeyin, nochipa isqueh; pero tlen ocachi tlapanauihtoc de nonqueh yeyin, yeh yen tetlasohtlalis.  </div>
<div class='psalmlabel' id='C114_0'> 14</div>
<div class='s'>Quenih sequincui in uililisten tlen ictemactia in Espíritu </div>
<div class='p'>
<span class="verse" id="C114_1">1&#160;</span>Xonmochicauacan nanconpiasqueh tetlasohtlalis, uan ixcontemocan nanconpiasqueh in uililisten tlen in Espíritu Santo ictemactia. Tlen quemah, ocachi ixcontemocan in uililistli para nancontematiltisqueh tlahtol tlen secsilia de Dios. </div>
<div class='m'>
<span class="verse" id="C114_2">2&#160;</span>Porque naquin tlahtoua ica octlamantli tlahtol amo tlahtoua maccaquican in tocniuan, tlamo yeh tlahtoua maccaqui yen Dios. Tlamilauca, amaquin cahsicamati, pues ica niteyacanalis in Espíritu tlahtoua de tlen tlatiutoc. </div>
<div class='m'>
<span class="verse" id="C114_3">3&#160;</span>Pero naquin ictematiltia tlahtol tlen icsilia de Dios, tlahtoua para in tocniuan mamoscaltican itich in tlaniltoquilis, para mamoyoleuacan uan mamoyolchicauacan. </div>
<div class='m'>
<span class="verse" id="C114_4">4&#160;</span>Naquin tlahtoua ica octlamantli tlahtol, san yehua inohmah moiscaltia itich in tlaniltoquilis, pero naquin ictematiltia tlahtol tlen icsilia de Dios, quimiscaltia itich in tlaniltoquilis yen tlaniltocanih. </div>
<div class='p'>
<span class="verse" id="C114_5">5&#160;</span>Neh onniquisquia nochtin namehuantzitzin xontlahtocan ica octlamantli tlahtol; pero ocachi onniquisquia ixcontematiltican tlahtol tlen nanconsiliah de Dios, pues non, ocachi cuali uan amo naquin tlahtoua ica octlamantli tlahtol. Yeh non noiuqui cuali, pero tla cah acah naquin icteahsicamatiltia non tlahtol, para ohcon in tlaniltocanih macsilican itlah tlen ica mamoscaltican itich in tlaniltoquilis. </div>
<div class='m'>
<span class="verse" id="C114_6">6&#160;</span>Nocniuantzitzin, tla neh se tonal nahsi innamechonitatiu uan intlahtohtiu ica octlamantli tlahtol, ¿tlenoh namechonmatlanis non, tla amo innamechonmatiltia itlah tlen Dios nechnextilia, noso itlah tlaixmatilis, noso tlahtol tlen insilia de Dios, noso itlah tlamachtilis? </div>
<div class='p'>
<span class="verse" id="C114_7">7&#160;</span>Tlamilauca, tla se tlatzotzonal, mai se arpa noso se flauta, amo tlatlamantli oquincaquistilanih, ¿quenih ouilisquia secmatis tlenoh ictzotzontoqueh? </div>
<div class='m'>
<span class="verse" id="C114_8">8&#160;</span>Uan tla in trompeta amo yec tenquisa, ¿aquiyeh ictencaquis uan ohcon mochihchiuas yas motiuitiu itich ixnamictli? </div>
<div class='m'>
<span class="verse" id="C114_9">9&#160;</span>Sannoiuqui ohcon tla namontlahtouah ica tlahtol tlen amo secahsicamati, ¿aquiyeh cahsicamatis tlen nancontouah? Porque ohcon quisa queh nanconnohnotztoqueh yen ehecatl. </div>
<div class='m'>
<span class="verse" id="C114_10">10&#160;</span>Tentoc tlailiuis mic tlatlamantli tlahtol itich in tlalticpactli, uan nochi nonqueh tlahtolten icpiah tlenoh ictosniqui. </div>
<div class='m'>
<span class="verse" id="C114_11">11&#160;</span>Pero tla neh amo incahsicamati quen acah nechnohnotza, yeh nechitas quemeh ocsican uehca nochan, uan neh sannoiuqui ohcon inquitas. </div>
<div class='m'>
<span class="verse" id="C114_12">12&#160;</span>Ica non, nic neh inquita namehuantzitzin simi nancontemouah nanconpiasqueh uililisten tlen ictemactia in Espíritu Santo, ixcontemocan yeh necateh tlen maquinmatlani in tlaniltocanih mamoscaltican itich in tlaniltoquilis. </div>
<div class='p'>
<span class="verse" id="C114_13">13&#160;</span>Uan naquin tlahtoua ica octlamantli tlahtol, mactlahtlanili Dios in uililistli para noiuqui icteahsicamatiltis. </div>
<div class='m'>
<span class="verse" id="C114_14">14&#160;</span>Pues tla neh inmonochilia Dios ica octlamantli tlahtol, sayeh noespíritu icmonochilia Dios, pero noahsicamatilis mocaua iyoca. </div>
<div class='m'>
<span class="verse" id="C114_15">15&#160;</span>¿Tla ohcon, tlenoh moniqui inchiuas? Pues inmonochilis Dios ica noespíritu, pero noiuqui ica noahsicamatilis. Incuicatis Dios ica noespíritu, pero noiuqui inmocuicatis ica noahsicamatilis. </div>
<div class='m'>
<span class="verse" id="C114_16">16&#160;</span>Pues tla itconuehcapantlalia Dios san ica moespíritu, ¿quenih quihtos amén naquin san ompa tlacactoc, tla amo icmati tlenoh otconihtoh? </div>
<div class='m'>
<span class="verse" id="C114_17">17&#160;</span>Ica non, masqui simi cualtzin yotonmotlasohcamat inauactzinco Dios, nocse naquin mitzoncaqui amo icmatlanis moscaltis itich in tlaniltoquilis. </div>
<div class='m'>
<span class="verse" id="C114_18">18&#160;</span>Inmotlasohcamati inauac Dios nic neh ocachi intlahtoua ica octlamantli tlahtol uan amo nochtin namehuantzitzin. </div>
<div class='m'>
<span class="verse" id="C114_19">19&#160;</span>Masqui ohcon, campa monichicouah in tlaniltocanih inquita ocachi cuali intlahtos ica macuil tlahtol tlen macahsicamatican uan ohcon inquinmachtis ocsiquin, uan amo yeh ica mahtlactli mil ica octlamantli tlahtol. </div>
<div class='p'>
<span class="verse" id="C114_20">20&#160;</span>Nocniuantzitzin, amo xonican queh coconeh quen namontlayoluiah, yehyeh xonican queh coconeh yolchipauaqueh, pero itich namotlayoluilis xontlayoluican queh naquin ya chicauaqueh. </div>
<div class='m'>
<span class="verse" id="C114_21">21&#160;</span>Itich in Teotlahtolamatl ihcuiliutoc: “Ica octlamantli tlahtolten uan ica nintlahtol tlen uehca inchan, inquinnotzas in tocniuan de Israel, uan yeh masqui ohcon amo nechcaquisqueh, quihtoua in toTecotzin.”<a href='#FN9' epub:type='noteref' class='noteref'>*</a> </div>
<div class='m'>
<span class="verse" id="C114_22">22&#160;</span>Ica non, tla setlahtoua ica octlamantli tlahtol, non se nescayotl innauac naquin amo tlaniltocanih, pero sectematiltis in tlahtol tlen secsilia de Dios, non amo se nescayotl innauac naquin amo tlaniltocanih, tlamo yeh non se nescayotl innauac yen tlaniltocanih. </div>
<div class='m'>
<span class="verse" id="C114_23">23&#160;</span>Tla ihcuac nochi in tlaniltocanih monichicouah uan nochtin peuah tlahtouah ica octlamantli tlahtol, uan yeh ompa calaquitiueh naquin ayamo tlen icmatih noso naquin amo tlaniltocanih, ¿xamo quihtosqueh namoncuatlapolohtoqueh? </div>
<div class='m'>
<span class="verse" id="C114_24">24&#160;</span>Pero tla nochtin ictematiltiah tlahtol tlen icsiliah de Dios, uan ompa calaquitiu acah amo tlaniltocanih noso naquin ayamo tlen icmati, ica tlen iccaquis ica namehuantzitzin yeh cahsicamatis nic milauac tlahtlacouani uan motlatlatas ica tlen nochtin ictohtoqueh. </div>
<div class='m'>
<span class="verse" id="C114_25">25&#160;</span>Uan nochi tlen ictlaatihtoc itich niyolo monextis, uan ohcon yeh motlancuaquitzas uan ictlacachiuas Dios, uan quihtos Dios milauac catqui namouantzin. </div>
<div class='s'>Nochi mamochiua ica yec uan quen icnamiqui </div>
<div class='p'>
<span class="verse" id="C114_26">26&#160;</span>Uan ohcon, nocniuantzitzin, ihcuac namonmonichicouah, sehse uilis mocuicatis ica se salmo, noso ictematiltis tlamachtilis, noso ictematiltis itlah tlen Dios icmatiltia, noso tlahtos ica octlamantli tlahtol, noso icteahsicamatiltis non tlahtol. Tlen quemah, nochi tlen nanconchiuasqueh ixconchiuacan para xonmosepaniscaltican itich in tlaniltoquilis. </div>
<div class='m'>
<span class="verse" id="C114_27">27&#160;</span>Tla acahten tlahtosqueh ica octlamantli tlahtol, maican san omen, uan tla simi miqueh, yeyin, uan macchiacan tlahtosqueh hasta nocse matlamitlahto, uan mai se naquin macteahsicamatilti non tlahtol. </div>
<div class='m'>
<span class="verse" id="C114_28">28&#160;</span>Uan tla amo cah naquin icteahsicamatiltis, masintlacaquican innauac in tlaniltocanih, uan matlahtocan san para yehuan uan Dios. </div>
<div class='m'>
<span class="verse" id="C114_29">29&#160;</span>Sannoiuqui ohcon naquin ictematiltiah tlahtol tlen icsiliah de Dios, matlahtocan omen noso yeyi, uan nocsiquin macyectlatlatacan tlen quihtohtoqueh. </div>
<div class='m'>
<span class="verse" id="C114_30">30&#160;</span>Uan tla acah ocse naquin tolohtoc Dios icmatiltia itlah mactematilti, naquin tlahtohtoc maccauili yehua matlahto. </div>
<div class='m'>
<span class="verse" id="C114_31">31&#160;</span>Ohcon, nochtin uilis nancontematiltisqueh tlahtol de Dios se uan ompa ocse, para nochtin matlasalocan uan nochtin mamoyoleuacan. </div>
<div class='m'>
<span class="verse" id="C114_32">32&#160;</span>Pues naquin ictematiltia tlahtol tlen icsilia de Dios, imac catqui motzacuilis tlahtos, tla ayamo icnamiqui tlahtos. </div>
<div class='m'>
<span class="verse" id="C114_33">33&#160;</span>Pues Dios amo ictlasohtla tlen mochiua san queyauili, tlamo yeh tlen mochiua ica yec. </div>
<div class='p'>Ohcon quemeh icchiuah nochtin nouiyan campa monichicouah niaxcatzitzin Dios, </div>
<div class='m'>
<span class="verse" id="C114_34">34&#160;</span>in siuameh masintlacactocan campa namonmonichicouah. Amo icnamiqui matlahtocan, yehyeh moniqui matlatlacamatican quemeh tenauatia in tlanauatil. </div>
<div class='m'>
<span class="verse" id="C114_35">35&#160;</span>Tla in siuameh icniquih icmatisqueh itlah, mactlatlahtlanican nintlauical itich ninchan; pues amo cualtzin mota se siuatzintli tlahtohtos campa namonmonichicouah. </div>
<div class='p'>
<span class="verse" id="C114_36">36&#160;</span>¿Quenat nitlahtoltzin Dios ooneu itich namehuantzitzin?, noso ¿quenat sayeh namehuantzitzin yonanconsilihqueh? </div>
<div class='m'>
<span class="verse" id="C114_37">37&#160;</span>Uan tla queh acah ictoua icpia in uililistli para ictematiltis tlahtol tlen icsilia de Dios, noso ictoua icyacana in Espíritu Santo, icmatis que tlen innamechoniluia yeh itlanauatil in toTecotzin. </div>
<div class='m'>
<span class="verse" id="C114_38">38&#160;</span>Pero tla amo ictlepanita tlen intohtoc, yeh sannoiuqui amo ictlepanitasqueh. </div>
<div class='p'>
<span class="verse" id="C114_39">39&#160;</span>Ica non, nocniuantzitzin, ixcontemocan in uililistli para nancontematiltisqueh tlahtol tlen secsilia de Dios, uan naquin tlahtouah ica octlamantli tlahtol amo ixquimontzacuiluilican; </div>
<div class='m'>
<span class="verse" id="C114_40">40&#160;</span>tlen quemah, nochi ixconyecchiuacan quemeh icnamiqui uan ica yec.  </div>
<div class='psalmlabel' id='C115_0'> 15</div>
<div class='s'>Cristo milauac oyancuicayol </div>
<div class='p'>
<span class="verse" id="C115_1">1&#160;</span>Nocniuantzitzin, axan inniqui innamechonilnamictis in tlahtol tlen cualica temaquixtilistli tlen onnamechonmatiltih uan onanconsilihqueh, uan itich namonnihnintoqueh. </div>
<div class='m'>
<span class="verse" id="C115_2">2&#160;</span>Ica non tlahtol namontlamaquixtilten, tla nancontlacamatih ohcon quen neh onnamechonmatiltih. Pero tla namonmotlacahcauiliah, ictosniqui onamontlaniltocaqueh sannencah. </div>
<div class='p'>
<span class="verse" id="C115_3">3&#160;</span>Neh ontlayacanaltih onnamechonmachtih yeh nin tlen neh noiuqui onechmachtihqueh: Cristo omomiquilihtzinoh ipampa in totlahtlacol, ohcon quemeh quihtoua in Teotlahtolamatl; </div>
<div class='m'>
<span class="verse" id="C115_4">4&#160;</span>uan octlalihqueh itich in miqueticochtli, uan ipan yeyi tonal omoyancuicayolitih, ohcon quemeh octematiltih in Teotlahtolamatl. </div>
<div class='m'>
<span class="verse" id="C115_5">5&#160;</span>Uan Yehuatzin omonextih inauac in Pedro uan satepan innauac in mahtlactlamome iteotlatitlancauan. </div>
<div class='m'>
<span class="verse" id="C115_6">6&#160;</span>Ocachi satepan omonextih innauac ocachi uan amo macuil ciento tocniuan tlaniltocanih tlen sansican ocatcah, uan masqui siquin yomomiquilihqueh, miqueh yehuan oc yoltoqueh. </div>
<div class='m'>
<span class="verse" id="C115_7">7&#160;</span>Satepan omonextih inauac in Jacobo, uan satepan innauac nochtin in teotlatitlanten. </div>
<div class='p'>
<span class="verse" id="C115_8">8&#160;</span>Uan satepan de nochtin, omonextih noiuqui nonauac, nic satepan ontlaniltocac neh, queh se conetl tlen ones amo itich nitonal. </div>
<div class='m'>
<span class="verse" id="C115_9">9&#160;</span>Pues nehua naquin ocachi amotlen ipanti den teotlatitlanten, uan dion amo icnamiqui manechnotzacan inteotlatitlantli, pues tlensaso onquinchiuilih in tlaniltocanih iaxcauan Dios. </div>
<div class='m'>
<span class="verse" id="C115_10">10&#160;</span>Masqui ohcon, ica niteicnoitalitzin Dios neh axan inteotlatitlantli. Uan non iteicnoitalitzin tlen onechonpialih amo oyah sannencah, pues neh ocachi yontiquit uan amo nochtin nocsiquin teotlatitlanten. Masqui tlamilauca amo yen neh naquin yonicchiu in tiquitl, tlamo yehyeh niteicnoitalitzin Dios tlen cah nouan. </div>
<div class='m'>
<span class="verse" id="C115_11">11&#160;</span>Uan mayeh yehuan uan mayeh neh, yeh non ittlamachtiah uan yeh non tlen yonanconniltocaqueh. </div>
<div class='s'>Yancuicayolisqueh in miquemeh </div>
<div class='p'>
<span class="verse" id="C115_12">12&#160;</span>Uan tla ittematiltihtoqueh que Cristo omoyancuicayolitih itich miquilistli, ¿tleca siquin namehuantzitzin nanconihtouah amo cah yancuicayolilis itich miquilistli? </div>
<div class='m'>
<span class="verse" id="C115_13">13&#160;</span>Tla amo cah yancuicayolilis itich miquilistli, ictosniqui queh oisquia Cristo amo oyancuicayol; </div>
<div class='m'>
<span class="verse" id="C115_14">14&#160;</span>uan tla Cristo amo oyancuicayol, tla ohcon sannencah in totlamachtilis, uan sannencah namotlaniltoquilis. </div>
<div class='m'>
<span class="verse" id="C115_15">15&#160;</span>Uan tla ohcon, quisa queh tistlacatinih ica tlen ittematiltiah, nic yotnamechonmatiltihqueh Dios ocyancuicayolitih Cristo, pues tla milauac amo uilis yancuicayolisqueh in miquemeh, tla ohcon noiuqui amo milauac Dios ocyancuicayolitih Cristo. </div>
<div class='m'>
<span class="verse" id="C115_16">16&#160;</span>Porque tla amo cah yancuicayolilis itich miquilistli, ictosniqui noiuqui Cristo amo oyancuicayol. </div>
<div class='m'>
<span class="verse" id="C115_17">17&#160;</span>Uan tla Cristo amo oyancuicayol, namotlaniltoquilis sannencah, uan ictosniqui oc namoncateh itich in tlahtlacol. </div>
<div class='m'>
<span class="verse" id="C115_18">18&#160;</span>Uan tla ohcon naquin omomiquilihqueh uan otlaniltocaqueh inauactzinco Cristo noiuqui yec yopoliuqueh. </div>
<div class='m'>
<span class="verse" id="C115_19">19&#160;</span>Uan tla sayeh itich ninqueh tonalmeh quen ityoltoqueh itchiah Cristo matechmatlani, tla ohcon, inauac nochtin in tlalticpactlacameh tehuan naquin ocachi ittetlaocoltihqueh. </div>
<div class='p'>
<span class="verse" id="C115_20">20&#160;</span>Pero tlamilauca, Cristo quemah oyancuicayol itich miquilistli. Uan quemeh in tlen achtoh tlatiyotl chicaui, ohcon Yehuatzin otlayacan oonyancuicayol de nocsiqui miquemeh tlen yancuicayolisqueh. </div>
<div class='m'>
<span class="verse" id="C115_21">21&#160;</span>Pues ohcon quen oehcoc in miquilistli ica se tlacatl, noiuqui ohcon ica se tlacatl oualah in yancuicayolilistli innauac in miquemeh. </div>
<div class='m'>
<span class="verse" id="C115_22">22&#160;</span>Uan tla ipampatica in Adán nochtin miquih, sannoiuqui ohcon ica tlen ocmochiuilihtzinoh Cristo nochtin yancuicayolisqueh. </div>
<div class='m'>
<span class="verse" id="C115_23">23&#160;</span>Pero in yancuicayolilis mochiuas ohcon quen Dios yoctlalih aquih achtoh uan aquih satepan: Cristo yotlayacan quemeh in tlen achtoh tlatiyotl, uan satepan, ihcuac Yehuatzin ualmouicas, yancuicayolisqueh tlen iaxcatzitzin. </div>
<div class='m'>
<span class="verse" id="C115_24">24&#160;</span>Ihcuacon ehcos ninyacatlamiyan in tonalmeh, ihcuac Yehuatzin Cristo icpohpolos in chicaualis de nochi cuahcual tiquiuahcayotl, de nochi tlayacanqueh uan in chicaualismeh. Uan ihcuacon Yehuatzin contemactis in tiquiuahcayotl inauactzinco in toTahtzin Dios. </div>
<div class='m'>
<span class="verse" id="C115_25">25&#160;</span>Pues moniqui Cristo icpixtos in tiquiuahcayotl hasta ihcuac nochi nitecocolihcauan maican itlampa nicxiuan, </div>
<div class='m'>
<span class="verse" id="C115_26">26&#160;</span>uan nitecocolihcau Cristo tlen yec satepan icpohpolosqueh isqui yen miquilistli. </div>
<div class='m'>
<span class="verse" id="C115_27">27&#160;</span>Porque in Teotlahtolamatl quihtoua: “Imac otcomocauilih nochi.”<a href='#FN10' epub:type='noteref' class='noteref'>*</a> Pero ihcuac quihtoua “nochi”, non amo ictosniqui Dios catqui imac Cristo, pues Dios yehua naquin ocmocauilih imac Cristo nochi in tlensa. </div>
<div class='m'>
<span class="verse" id="C115_28">28&#160;</span>Uan ihcuac Cristo yec nochi ya icpias imac, ihcuacon Yehuatzin Cristo, niConetzin Dios, motemactis inauac Dios, naquin ocontlalih imac nochi in tlensa. Ohcon Dios icpias nochi tiquiuahcayotl intich nochtinten. </div>
<div class='p'>
<span class="verse" id="C115_29">29&#160;</span>Tla amo cah yancuicayolilis itich miquilistli, tla ohcon, ¿tlenoh quimixtopeua naquin mocuatequiah inpampa tlen yomiqueh? Tla milauac amo cah yancuicayolilis itich miquilistli, tla ohcon, ¿tleca mocuatequiah inpampa? </div>
<div class='p'>
<span class="verse" id="C115_30">30&#160;</span>Uan tla ohcon, ¿tehuan tleca itmixeuiah itninimih itempan in miquilis nochipa? </div>
<div class='m'>
<span class="verse" id="C115_31">31&#160;</span>Pues tlamilauca innamechoniluia, nocniuantzitzin, ipampa in paquilis tlen inpia ica namehuantzitzin inauactzinco in toTecotzin Cristo Jesús, neh mostlah nicah itempan in miquilis. </div>
<div class='m'>
<span class="verse" id="C115_32">32&#160;</span>Tla sayeh nin toyolilis cah, ¿tla ohcon, tleca onmixnamic iuan naquin queh tecuanimeh onechixnamiqueh nepa Éfeso? Tla amo cah yancuicayolilis itich miquilistli, “mattlacuacan, matatlican, pues mostla ya itmiquisqueh”.<a href='#FN11' epub:type='noteref' class='noteref'>†</a> </div>
<div class='p'>
<span class="verse" id="C115_33">33&#160;</span>Amo xonmopolocan: “Tla namonmonilouah iuan naquin amo cualimeh, namechonihtlacouilisqueh namoyectlayoluil.”<a href='#FN12' epub:type='noteref' class='noteref'>‡</a> </div>
<div class='m'>
<span class="verse" id="C115_34">34&#160;</span>Xonyectlachiacan, uan acmo xonican itich in tlahtlacol, pues tlamilauca siquin namehuantzitzin amo quixmatih Dios. Intoua non uan ica xonixpinauacan siquiera. </div>
<div class='s'>Quenih isqui nintlalnacayo naquin yancuicayolisqueh </div>
<div class='p'>
<span class="verse" id="C115_35">35&#160;</span>Pero acah uilis quihtos: “¿Quenih ocsipa yolisqueh in miquemeh? ¿Ica tlenoh intlalnacayo ocsipa yolisqueh?” </div>
<div class='m'>
<span class="verse" id="C115_36">36&#160;</span>Xoxoh naquin ohcon ictlahtlani. ¿Xamo in semilla tlen sectooca uilica achtoh miquis para ohcon yolis? </div>
<div class='m'>
<span class="verse" id="C115_37">37&#160;</span>Uan amo sectooca yen tacatl tlen panquisa satepan, tlamo sayen semilla, mai trigo noso ocse semilla. </div>
<div class='m'>
<span class="verse" id="C115_38">38&#160;</span>Pero satepan Dios icxiuyotia quen Yehuatzin icmoniquiltia, uan sehse tlamantli semilla icxiuyotia quen icnamiqui. </div>
<div class='m'>
<span class="verse" id="C115_39">39&#160;</span>Amo san se tlamantli quen chihchiutoc nintlalnacayo nochi tlensa, pues se tlamantli nintlalnacayo in tlalticpactlacameh, uan ocse tlamantli nintlalnacayo in tlahpialten, uan ocse tlamantli nintlalnacayo in peces, uan ocse tlamantli nintlalnacayo in ihuimeh. </div>
<div class='m'>
<span class="verse" id="C115_40">40&#160;</span>Uan cateh cuerpos tlen den iluicac uan cateh tlen de tlalticpac; pero se tlamantli quen cualtzitzin tlen den iluicac uan ocse tlamantli quen cualtzitzin tlen den tlalticpac. </div>
<div class='m'>
<span class="verse" id="C115_41">41&#160;</span>Se tlamantli quen pitlani in tonaltzin, ocse tlamantli quen pitlani in metztli, uan ocse tlamantli quen pitlanih in sitlalimeh, uan nochtin in sitlalimeh tlatlamanten quen pitlanih. </div>
<div class='m'>
<span class="verse" id="C115_42">42&#160;</span>Sannoiuqui ohcon mochiuas ihcuac yancuicayolisqueh in miquemeh. Sectlalpachoua tlen palani, yancuicayolis tlen amo queman palanis. </div>
<div class='m'>
<span class="verse" id="C115_43">43&#160;</span>Sectlalpachoua tlen amo cualtzin, yancuicayolis tlen mouistic; sectlalpachoua tlen amo chicauac, yancuicayolis tlen chicauac. </div>
<div class='m'>
<span class="verse" id="C115_44">44&#160;</span>Sectlalpachoua se cuerpo tlen ualeua itich in tlalticpac, yancuicayolis se cuerpo tlen den iluicac. Pues tla catqui cuerpo tlen den tlalticpac, catqui cuerpo tlen de iluicac. </div>
<div class='p'>
<span class="verse" id="C115_45">45&#160;</span>Noiuqui ihquin ihcuiliutoc itich in Teotlahtolamatl: “In tlen achtoh tlacatl Adán ocmactihqueh ihyoyotl tlen ica yoltos.”<a href='#FN13' epub:type='noteref' class='noteref'>§</a> Pero in Adán tlen satepan oualah, yeh yehua ihyoyotl tlen ictemaca yolilistli. </div>
<div class='m'>
<span class="verse" id="C115_46">46&#160;</span>Amo omochiu achtoh in cuerpo tlen den iluicac, tla yeh omochiu achtoh tlen den tlalticpac, uan satepan uitz in tlen den iluicac. </div>
<div class='m'>
<span class="verse" id="C115_47">47&#160;</span>In tlen achtoh tlacatl occhiuqueh ica in tlali den tlalticpac, in tlen satepan tlacatl, ictosniqui yen toTecotzin, Yehuatzin oualah de iluicac. </div>
<div class='m'>
<span class="verse" id="C115_48">48&#160;</span>In tlalticpactlacameh amehqueh quemeh in tlacatl tlen occhiuqueh ica in tlali; pero naquin chanchiuasqueh iluicac, isqueh amehqueh quemeh naquin oualah de iluicac. </div>
<div class='m'>
<span class="verse" id="C115_49">49&#160;</span>Uan ohcon quemeh axan tamehqueh quemeh in tlacatl tlen occhiuqueh ica in tlali, sannoiuqui tisqueh tamehqueh quemeh naquin oualah de iluicac. </div>
<div class='p'>
<span class="verse" id="C115_50">50&#160;</span>Nocniuantzitzin, innamechonmatiltia in totlalnacayo uan in toeso amo calaquisqueh niiluicachantzin Dios. In tlen ihtlacaui amo calaquis campa cah in tlen amo ihtlacaui. </div>
<div class='m'>
<span class="verse" id="C115_51">51&#160;</span>Ixconcaquican, innamechonmatiltis itlah tlen otlatiutoya: Amo nochtin itmiquisqueh, pero quemah nochtin techpatilisqueh in totlalnacayo. </div>
<div class='m'>
<span class="verse" id="C115_52">52&#160;</span>Non mochiuas ihcuac icpitzasqueh sa ic sipa in trompeta, isqui ihsiuca quemeh ihcuac seihcoptiuitzi. Pues icpitzasqueh in trompeta, uan tlen yomiqueh yancuicayolisqueh ica se cuerpo tlen acmo ihtlacauis, uan tehuan, tlen ityoltoqueh, techpatilisqueh in totlalnacayo. </div>
<div class='m'>
<span class="verse" id="C115_53">53&#160;</span>Pues moniqui nin totlalnacayo tlen ihtlacaui uan quixmati miquilistli, mamopatla ica tlen amo ihtlacaui uan amo quixmati miquilistli. </div>
<div class='m'>
<span class="verse" id="C115_54">54&#160;</span>Uan ihcuac nin totlalnacayo tlen ihtlacaui uan quixmati miquilistli yomopatlac ica tlen acmo ihtlacaui uan acmo quixmati miquilistli, ihcuacon mochiuas in tlahtol tlen ihcuiliutoc: “¡In miquilistli yopohpoliu, yoctlanqueh!<a href='#FN14' epub:type='noteref' class='noteref'>*</a> </div>
<div class='m'>
<span class="verse" id="C115_55">55&#160;</span>Teh miquilistli, ¿canih cah in tlen ica ittemina? Teh miquilistli, ¿canih cah mochicaualis tlen ica ottlatlania?”<a href='#FN15' epub:type='noteref' class='noteref'>†</a> </div>
<div class='m'>
<span class="verse" id="C115_56">56&#160;</span>Nimin in miquilis yen tlahtlacol, uan nichicaualis in tlahtlacol yen tlanauatil. </div>
<div class='m'>
<span class="verse" id="C115_57">57&#160;</span>Pero matmotlasohcamatilican Dios, pues Yehuatzin techonmactia in chicaualis para ittlatlanisqueh ica tlen in toTecotzin Jesucristo ocmochiuilihtzinoh. </div>
<div class='p'>
<span class="verse" id="C115_58">58&#160;</span>Ica non, notlasohicniuan, xonyequihcatocan uan amo xonmihcuanican den tlaniltoquilis. Ocachi uan ocachi ixcontiquitilican in toTecotzin, uan ixconmatican, namotiquiu tlen nanconchiuah para in toTecotzin amo sannencah.  </div>
<div class='psalmlabel' id='C116_0'> 16</div>
<div class='s'>In tlaniltocanih de Corinto icnichicouah tomin tlen ica quinmatlanisqueh in tlaniltocanih de Jerusalén </div>
<div class='p'>
<span class="verse" id="C116_1">1&#160;</span>Axan intlahtos den tomin tlen itnichicohtoqueh tlen ica itquinmatlanisqueh niaxcauan Dios. Ixconchiuacan ohcon quen yonquimiluih macchiuacan in tlaniltocanih tlen chanchiuah Galacia. </div>
<div class='m'>
<span class="verse" id="C116_2">2&#160;</span>Itich nipeuyan sehse semana, sehse namehuantzitzin ixconxilocan siqui namotomin ohcon quen onancontlanqueh uan ixconcaltichocan sican, uan ohcon ihcuac neh innamechonitatiu acmo icpia tleca oc monichicohtos tomin. </div>
<div class='m'>
<span class="verse" id="C116_3">3&#160;</span>Satepan ihcuac neh nahsis, inquintitlanis naquin namehuantzitzin yonanquimonpihpinqueh, macuicacan namotetlaocolil Jerusalén, uan iuan intitlanis amatlahcuilol tlen ica mamoteixpantican. </div>
<div class='m'>
<span class="verse" id="C116_4">4&#160;</span>Uan tlanah moniquis nias noiuqui, yehuan yasqueh nouan. </div>
<div class='s'>Pablo quimiluia canih icniqui yas quincahcalaquitiu in tlaniltocanih </div>
<div class='p'>
<span class="verse" id="C116_5">5&#160;</span>Satepan ihcuac yonpanoc ic Macedonia nias innamechonitatiu, pues icpia tlen inpanos ic Macedonia. </div>
<div class='m'>
<span class="verse" id="C116_6">6&#160;</span>Uan amati xamo inmocauas namouan quesqui tonal, noso amati xamo inmocauas namouan hasta mapano in tlasiseyacatlah, ohcon namehuantzitzin uilis nannechonmatlanisqueh ica tlen moniquis para nias campa icpia tlen nias. </div>
<div class='m'>
<span class="verse" id="C116_7">7&#160;</span>Pues amo inniqui san innamechonitztiquisas, tlayeh inniqui inmocauas namouan uehcautzin, tla in toTecotzin comoniquiltia. </div>
<div class='m'>
<span class="verse" id="C116_8">8&#160;</span>Pero axan oc inmocauas nican Éfeso hasta in iluitl Pentecostés, </div>
<div class='m'>
<span class="verse" id="C116_9">9&#160;</span>nic inquita Dios tlailiuis yonechtlatlapouilih mantlanonotza uan ohcon miqueh matlaniltocacan, masqui cateh miqueh tlen nechixnamiquih. </div>
<div class='p'>
<span class="verse" id="C116_10">10&#160;</span>Uan tla ic oncan ahsi in Timoteo, ixconchiuacan mamomachili cuali namouan, pues yeh tiquiti queh neh itich nitiquitzin in toTecotzin. </div>
<div class='m'>
<span class="verse" id="C116_11">11&#160;</span>Ica non, amaquin maquita queh amitlah ipatiu, yeh ixconmatlanican maehcoqui nonauac ica cuali, pues neh inchixtoc iuan nocsiquin tocniuan tlaniltocanih. </div>
<div class='p'>
<span class="verse" id="C116_12">12&#160;</span>In tocniu tlaniltocani Apolos, yontlatlautih simi, mayaui iuan nocsiquin tocniuan manamechonitah, pero amo oquinic yas axan; yehyeh satepan ihcuac cahxilis, yas namechonitatiu. </div>
<div class='s'>Pablo quinnahnauatia in tlaniltocanih Corintios </div>
<div class='p'>
<span class="verse" id="C116_13">13&#160;</span>Xonyectlachixtocan uan xonyequihcatocan itich in tlaniltoquilis. Amo xonican mohcameh, yehyeh xonmochicauacan. </div>
<div class='m'>
<span class="verse" id="C116_14">14&#160;</span>Ixconchiuacan nochi ica tetlasohtlalis. </div>
<div class='p'>
<span class="verse" id="C116_15">15&#160;</span>Nocniuantzitzin, nanconmatih nic in Estéfanas iuan nichanehcauan yehuan naquin achtoh otlaniltocaqueh itich in tlalmeh tlen pouih Acaya, uan yec nanconmatih quen yehuan nochipa quinmatlanih niaxcatzitzin Dios. </div>
<div class='m'>
<span class="verse" id="C116_16">16&#160;</span>Innamechontlatlautia, ixquimontlacamatican naquin quemeh yehuan, uan nochtin naquin tlamatlanih uan tiquitih. </div>
<div class='m'>
<span class="verse" id="C116_17">17&#160;</span>Inpaqui nic youalahqueh in Estéfanas, in Fortunato uan Acaico. Pues quen inuan nicah inmachilia nicah namouan. </div>
<div class='m'>
<span class="verse" id="C116_18">18&#160;</span>Yehuan yonechyolchicauqueh, uan sannoiuqui namehuantzitzin yonamechonyolchicauqueh. Ixquimonyequitacan in tocniuan naquin quemeh yehuan. </div>
<div class='p'>
<span class="verse" id="C116_19">19&#160;</span>In tlaniltocanih tlen chanchiuah itich in tlalmeh Asia namechontlahpalouah. Sannoiuqui Aquila uan Priscila uan in tlaniltocanih tlen monichicouah inchan, simi namechontlahpalouah ica nitoocaatzin in toTecotzin. </div>
<div class='m'>
<span class="verse" id="C116_20">20&#160;</span>Nochtin in tocniuan tlaniltocanih namechontlahpalouah. Xonmotlahpalocan namonochtin ica se ixtenamictli, ica tetlasohtlalistli chipauac. </div>
<div class='p'>
<span class="verse" id="C116_21">21&#160;</span>Nin notetlahpalolis, neh Pablo, nonohmah innamechonihcuiluilia ica neh noma. </div>
<div class='p'>
<span class="verse" id="C116_22">22&#160;</span>Tla acah amo ictlasohtla in toTecotzin, Dios mactlatiui itich in tlicotlatzacuiltilis. ¡In toTecotzin, ya ualmouicas! </div>
<div class='p'>
<span class="verse" id="C116_23">23&#160;</span>Nitetlasohitalitzin in toTecotzin Jesucristo mai namouantzin. </div>
<div class='m'>
<span class="verse" id="C116_24">24&#160;</span>Nochtin namehuantzitzin innamechontlasohtla ica nitetlasohtlalitzin Cristo Jesús. [Amén.]</div><div class="footnote">
<hr />
<aside epub:type='footnote' id="FN1"><p class="f"><a class="notebackref" href="#C11_19"><span class="notemark">*</span> 1:19</a>
 <span class="ft">Is. 29:14</span></p></aside>
<aside epub:type='footnote' id="FN2"><p class="f"><a class="notebackref" href="#C11_31"><span class="notemark">†</span> 1:31</a>
 <span class="ft">Jer. 9:24</span></p></aside>
<aside epub:type='footnote' id="FN3"><p class="f"><a class="notebackref" href="#C12_9"><span class="notemark">*</span> 2:9</a>
 <span class="ft">Is. 64:4</span></p></aside>
<aside epub:type='footnote' id="FN4"><p class="f"><a class="notebackref" href="#C12_16"><span class="notemark">†</span> 2:16</a>
 <span class="ft">Is. 40:13</span></p></aside>
<aside epub:type='footnote' id="FN5"><p class="f"><a class="notebackref" href="#C13_19"><span class="notemark">*</span> 3:19</a>
 <span class="ft">Job 5:13</span></p></aside>
<aside epub:type='footnote' id="FN6"><p class="f"><a class="notebackref" href="#C13_20"><span class="notemark">†</span> 3:20</a>
 <span class="ft">Sal. 94:11</span></p></aside>
<aside epub:type='footnote' id="FN7"><p class="f"><a class="notebackref" href="#C19_9"><span class="notemark">*</span> 9:9</a>
 <span class="ft">Dt. 25:4</span></p></aside>
<aside epub:type='footnote' id="FN8"><p class="f"><a class="notebackref" href="#C110_7"><span class="notemark">*</span> 10:7</a>
 <span class="ft">Éx. 32:6</span></p></aside>
<aside epub:type='footnote' id="FN9"><p class="f"><a class="notebackref" href="#C114_21"><span class="notemark">*</span> 14:21</a>
 <span class="ft">Is. 28:11</span></p></aside>
<aside epub:type='footnote' id="FN10"><p class="f"><a class="notebackref" href="#C115_27"><span class="notemark">*</span> 15:27</a>
 <span class="ft">Sal. 8:6</span></p></aside>
<aside epub:type='footnote' id="FN11"><p class="f"><a class="notebackref" href="#C115_32"><span class="notemark">†</span> 15:32</a>
 <span class="ft">Is. 22:13</span></p></aside>
<aside epub:type='footnote' id="FN12"><p class="f"><a class="notebackref" href="#C115_33"><span class="notemark">‡</span> 15:33</a>
 <span class="ft">Pr. 22:25</span></p></aside>
<aside epub:type='footnote' id="FN13"><p class="f"><a class="notebackref" href="#C115_45"><span class="notemark">§</span> 15:45</a>
 <span class="ft">Gn. 2:7</span></p></aside>
<aside epub:type='footnote' id="FN14"><p class="f"><a class="notebackref" href="#C115_54"><span class="notemark">*</span> 15:54</a>
 <span class="ft">Is. 25:8</span></p></aside>
<aside epub:type='footnote' id="FN15"><p class="f"><a class="notebackref" href="#C115_55"><span class="notemark">†</span> 15:55</a>
 <span class="ft">Os. 13:14</span></p></aside>

<hr />
</div>
</div></body></html>
