<!DOCTYPE html>
<html>
 <head>
  <meta charset="utf-8"/>
  <meta content="width=device-width, initial-scale=1" name="viewport"/>
  <meta content="#083F0E" name="theme-color"/>
  <title>
   1 Corintios 14
  </title>
  <script src="js/jquery-1.11.3.min.js" type="text/javascript">
  </script>
  <script src="js/popcorn-complete.min.js" type="text/javascript">
  </script>
  <script src="js/jquery.tooltipster.min.js" type="text/javascript">
  </script>
  <script src="js/app-builder-audio.js" type="text/javascript">
  </script>
  <script src="js/app-builder-footnotes.js" type="text/javascript">
  </script>
  <script src="js/app-builder-menus.js" type="text/javascript">
  </script>
  <script src="js/app-builder-video.js" type="text/javascript">
  </script>
  <script src="js/book-names.js" type="text/javascript">
  </script>
  <link href="css/tooltipster.css" rel="stylesheet" type="text/css"/>
  <link href="./manifest.webmanifest" rel="manifest"/>
  <link href="./icons/apple-touch-icon.png" rel="apple-touch-icon"/>
  <link href="css/sab-stylesheet.css" rel="stylesheet" type="text/css"/>
  <script type="text/javascript">
   // Audio
$(window).load(function() {

var pop = Popcorn("#audio");

var timings = [
    { label: "1a", start: 3.3, end: 5.85 },
    { label: "1b", start: 6.1, end: 10.33 },
    { label: "1c", start: 10.58, end: 15.85 },
    { label: "2a", start: 16.1, end: 18.59 },
    { label: "2b", start: 18.84, end: 20.59 },
    { label: "2c", start: 20.84, end: 22.71 },
    { label: "2d", start: 22.96, end: 24.49 },
    { label: "2e", start: 24.74, end: 30.01 },
    { label: "3a", start: 30.26, end: 32.41 },
    { label: "3b", start: 32.66, end: 36.31 },
    { label: "3c", start: 36.56, end: 39.45 },
    { label: "4a", start: 39.7, end: 42.05 },
    { label: "4b", start: 42.3, end: 44.97 },
    { label: "4c", start: 45.22, end: 46.71 },
    { label: "4d", start: 46.96, end: 49.95 },
    { label: "5a", start: 50.2, end: 54.17 },
    { label: "5b", start: 54.42, end: 57.31 },
    { label: "5c", start: 57.56, end: 62.35 },
    { label: "5d", start: 62.6, end: 65.77 },
    { label: "5e", start: 66.02, end: 69.67 },
    { label: "6a", start: 69.92, end: 70.63 },
    { label: "6b", start: 70.88, end: 74.99 },
    { label: "6c", start: 75.24, end: 77.27 },
    { label: "6d", start: 77.52, end: 78.33 },
    { label: "6e", start: 78.58, end: 83.65 },
    { label: "6f", start: 83.9, end: 86.27 },
    { label: "6g", start: 86.52, end: 88.31 },
    { label: "6h", start: 88.56, end: 90.43 },
    { label: "7a", start: 90.68, end: 91.63 },
    { label: "7b", start: 91.88, end: 92.63 },
    { label: "7c", start: 92.88, end: 94.81 },
    { label: "7d", start: 95.06, end: 96.95 },
    { label: "7e", start: 97.2, end: 99.41 },
    { label: "8a", start: 99.66, end: 101.53 },
    { label: "8b", start: 101.78, end: 103.43 },
    { label: "8c", start: 103.68, end: 106.75 },
    { label: "9a", start: 107, end: 109.05 },
    { label: "9b", start: 109.3, end: 112.49 },
    { label: "9c", start: 112.74, end: 114.85 },
    { label: "9d", start: 115.1, end: 118.23 },
    { label: "10a", start: 118.48, end: 124.03 },
    { label: "10b", start: 124.28, end: 127.69 },
    { label: "11a", start: 127.94, end: 131.89 },
    { label: "11b", start: 132.14, end: 134.55 },
    { label: "11c", start: 134.8, end: 136.85 },
    { label: "11d", start: 137.1, end: 139.45 },
    { label: "12a", start: 139.7, end: 140.65 },
    { label: "12b", start: 140.9, end: 145.71 },
    { label: "12c", start: 145.96, end: 152.35 },
    { label: "13a", start: 152.6, end: 153.31 },
    { label: "13b", start: 153.56, end: 155.65 },
    { label: "13c", start: 155.9, end: 161.53 },
    { label: "14a", start: 161.78, end: 164.43 },
    { label: "14b", start: 164.68, end: 166.71 },
    { label: "14c", start: 166.96, end: 170.15 },
    { label: "15a", start: 170.4, end: 171.99 },
    { label: "15b", start: 172.24, end: 175.19 },
    { label: "15c", start: 175.44, end: 179.35 },
    { label: "16a", start: 179.6, end: 182.87 },
    { label: "16b", start: 183.12, end: 185.03 },
    { label: "16c", start: 185.28, end: 191.45 },
    { label: "17a", start: 191.7, end: 194.85 },
    { label: "17b", start: 195.1, end: 199.93 },
    { label: "18", start: 200.18, end: 206.79 },
    { label: "19a", start: 207.04, end: 214.33 },
    { label: "19b", start: 214.58, end: 219.57 },
    { label: "20a", start: 219.82, end: 220.75 },
    { label: "20b", start: 221, end: 223.15 },
    { label: "20c", start: 223.4, end: 225.93 },
    { label: "20d", start: 226.18, end: 229.17 },
    { label: "21a", start: 229.42, end: 231.69 },
    { label: "21b", start: 231.94, end: 236.21 },
    { label: "21c", start: 236.46, end: 238.53 },
    { label: "21d", start: 238.78, end: 240.99 },
    { label: "21e", start: 241.24, end: 242.65 },
    { label: "22a", start: 242.9, end: 244.01 },
    { label: "22b", start: 244.26, end: 246.31 },
    { label: "22c", start: 246.56, end: 249.75 },
    { label: "22d", start: 250, end: 251.89 },
    { label: "22e", start: 252.14, end: 253.85 },
    { label: "22f", start: 254.1, end: 255.69 },
    { label: "22g", start: 255.94, end: 258.05 },
    { label: "23a", start: 258.3, end: 260.45 },
    { label: "23b", start: 260.7, end: 263.65 },
    { label: "23c", start: 263.9, end: 267.73 },
    { label: "23d", start: 267.98, end: 270.73 },
    { label: "24a", start: 270.98, end: 273.31 },
    { label: "24b", start: 273.56, end: 277.33 },
    { label: "24c", start: 277.58, end: 284.29 },
    { label: "25a", start: 284.54, end: 287.77 },
    { label: "25b", start: 288.02, end: 290.87 },
    { label: "25c", start: 291.12, end: 294.19 },
    { label: "26a", start: 294.44, end: 295.25 },
    { label: "26b", start: 295.5, end: 296.23 },
    { label: "26c", start: 296.48, end: 297.47 },
    { label: "26d", start: 297.72, end: 302.19 },
    { label: "26e", start: 302.44, end: 304.17 },
    { label: "26f", start: 304.42, end: 306.05 },
    { label: "26g", start: 306.3, end: 309.41 },
    { label: "26h", start: 309.66, end: 312.75 },
    { label: "26i", start: 313, end: 317.29 },
    { label: "27a", start: 317.54, end: 320.25 },
    { label: "27b", start: 320.5, end: 322.93 },
    { label: "27c", start: 323.18, end: 325.19 },
    { label: "27d", start: 325.44, end: 328.61 },
    { label: "28a", start: 328.86, end: 331.59 },
    { label: "28b", start: 331.84, end: 335.97 },
    { label: "28c", start: 336.22, end: 339.87 },
    { label: "29a", start: 340.12, end: 341.21 },
    { label: "29b", start: 341.46, end: 344.93 },
    { label: "29c", start: 345.18, end: 346.83 },
    { label: "29d", start: 347.08, end: 351.03 },
    { label: "30a", start: 351.28, end: 355.77 },
    { label: "30b", start: 356.02, end: 358.17 },
    { label: "30c", start: 358.42, end: 361.81 },
    { label: "31a", start: 362.06, end: 362.43 },
    { label: "31b", start: 362.68, end: 364.77 },
    { label: "31c", start: 365.02, end: 368.35 },
    { label: "32a", start: 368.6, end: 371.01 },
    { label: "32b", start: 371.26, end: 373.75 },
    { label: "33a", start: 374, end: 377.39 },
    { label: "33b", start: 377.64, end: 381.01 },
    { label: "33c", start: 381.26, end: 385.31 },
    { label: "34a", start: 385.56, end: 388.43 },
    { label: "34b", start: 388.68, end: 391.15 },
    { label: "34c", start: 391.4, end: 397.93 },
    { label: "35a", start: 398.18, end: 400.25 },
    { label: "35b", start: 400.5, end: 403.13 },
    { label: "35c", start: 403.38, end: 406.85 },
    { label: "36a", start: 407.1, end: 411.53 },
    { label: "36b", start: 411.78, end: 414.15 },
    { label: "37a", start: 414.4, end: 419.33 },
    { label: "37b", start: 419.58, end: 424.89 },
    { label: "38a", start: 425.14, end: 428.41 },
    { label: "38b", start: 428.66, end: 431.45 },
    { label: "39a", start: 431.7, end: 432.47 },
    { label: "39b", start: 432.72, end: 433.19 },
    { label: "39c", start: 433.44, end: 437.05 },
    { label: "39d", start: 437.3, end: 441.69 },
    { label: "40a", start: 441.94, end: 443.67 },
    { label: "40b", start: 443.92, end: 447.71 }
];

initAudioTimings(pop, timings);
});

$(document).ready(function() {
});

// Chapters
var chapters = [ { start: 1, end: 16 }];
var hasIntro = false;
var baseRef  = "nsu-46-1CO-";
  </script>
 </head>
 <body class="browser" dir="LTR">
  <div id="book-menu">
  </div>
  <div id="chapter-menu">
  </div>
  <div id="toolbar-top">
   <div class="navigation-top">
    <span class="button">
     <a href="nsu-45-ROM-001.html" title="Previous Book">
      &lt;&lt;
     </a>
    </span>
    <span class="button">
     <a href="nsu-46-1CO-013.html" title="Previous Chapter">
      &lt;
     </a>
    </span>
    <span id="book-selector">
     <a href="#" onclick="toggleBookMenu(); return false;">
      1 Corintios
     </a>
    </span>
    <span id="chapter-selector">
     <a href="#" onclick="toggleChapterMenu(chapters, hasIntro, baseRef); return false;">
      14
     </a>
    </span>
    <span class="button">
     <a href="nsu-46-1CO-015.html" title="Next Chapter">
      &gt;
     </a>
    </span>
    <span class="button">
     <a href="nsu-47-2CO-001.html" title="Next Book">
      &gt;&gt;
     </a>
    </span>
   </div>
  </div>
  <div id="content">
   <div class="s">
    <div id="s1">
     Ijkuak se tlapova ika oksekimeh tlajtoltih
    </div>
   </div>
   <a id="v1">
   </a>
   <div class="m">
    <div class="c-drop">
     14
    </div>
    <div class="txs" id="T1a">
     Xikchivakah de xitetlasojtlakah,
    </div>
    <div class="txs" id="T1b">
     iva xikchivakah de xikinpiakah velitilistih tlen Tioijyotzintli kintemaka,
    </div>
    <div class="txs" id="T1c">
     pero tlen okachi moneki inkipiaskeh yen velitilistli para velis intiotenejmachtiskeh.
    </div>
    <span id="bookmarks1">
    </span>
    <a id="v2">
    </a>
    <div class="txs" id="T2a">
     <span class="v">
      2
     </span>
     <span class="vsp">
     </span>
     Tlen tlapova ika oksekimeh tlajtoltih,
    </div>
    <div class="txs" id="T2b">
     amo kintlapoviah in gentejtih,
    </div>
    <div class="txs" id="T2c">
     sino kitlapovia in toYejwatzi,
    </div>
    <div class="txs" id="T2d">
     porke amika kajsikamati.
    </div>
    <div class="txs" id="T2e">
     Tlajtova ika ivelitilis in Tioijyotzintli seki tlamantli tlen amika kimati.
    </div>
    <span id="bookmarks2">
    </span>
    <a id="v3">
    </a>
    <div class="txs" id="T3a">
     <span class="v">
      3
     </span>
     <span class="vsp">
     </span>
     Pero tlen tiotenejmachtia,
    </div>
    <div class="txs" id="T3b">
     kintlapovia in gentejtih para ma moskaltikah itech intlaneltokalis,
    </div>
    <div class="txs" id="T3c">
     para ma moyolchikavakah iva para ma moyolalikah.
    </div>
    <span id="bookmarks3">
    </span>
    <a id="v4">
    </a>
    <div class="txs" id="T4a">
     <span class="v">
      4
     </span>
     <span class="vsp">
     </span>
     Tlen tlapova ika oksekimeh tlajtoltih,
    </div>
    <div class="txs" id="T4b">
     san ye mismo moskaltia itech itlaneltokalis.
    </div>
    <div class="txs" id="T4c">
     Pero tlen tiotenejmachtia,
    </div>
    <div class="txs" id="T4d">
     kinmiskaltia itech intlaneltokalis tlen tlaneltokakeh.
    </div>
    <span id="bookmarks4">
    </span>
   </div>
   <span id="bookmarks4">
   </span>
   <a id="v5">
   </a>
   <div class="p">
    <div class="txs" id="T5a">
     <span class="v">
      5
     </span>
     <span class="vsp">
     </span>
     Ne oniknekiskia ke nochtin imejvah xitlapovakah ika oksekimeh tlajtoltih,
    </div>
    <div class="txs" id="T5b">
     pero okachi oniknekiskia yen xitiotenejmachtikah.
    </div>
    <div class="txs" id="T5c">
     Tlen tiotenejmachtia okachi tlapanavijtok ke se tlen tlapova ika oksekimeh tlajtoltih,
    </div>
    <div class="txs" id="T5d">
     pero nin noijki kuali tla onka akin kiteajsikamatiltis,
    </div>
    <div class="txs" id="T5e">
     para ke in tlaneltokakeh ma moskaltikah itech intlaneltokalis.
    </div>
    <span id="bookmarks5">
    </span>
    <a id="v6">
    </a>
    <div class="txs" id="T6a">
     <span class="v">
      6
     </span>
     <span class="vsp">
     </span>
     Noknivah,
    </div>
    <div class="txs" id="T6b">
     tla ne nias nimechitati iva nimechtlapovis ika oksekimeh tlajtoltih,
    </div>
    <div class="txs" id="T6c">
     ¿velis nimechpalevis ika yejón?
    </div>
    <div class="txs" id="T6d">
     ¡Pos amo!
    </div>
    <div class="txs" id="T6e">
     Pero velis nimechpalevis tla nimechmatiltis itla tlen toYejwatzi nechnextilia,
    </div>
    <div class="txs" id="T6f">
     o noso tla nimechmakas itla ixtlamatilistli,
    </div>
    <div class="txs" id="T6g">
     o noso itla tiotenejmachtilistli,
    </div>
    <div class="txs" id="T6h">
     o noso itla tiotlamachtilistli.
    </div>
    <span id="bookmarks6">
    </span>
   </div>
   <span id="bookmarks6">
   </span>
   <a id="v7">
   </a>
   <div class="p">
    <div class="txs" id="T7a">
     <span class="v">
      7
     </span>
     <span class="vsp">
     </span>
     Ijkó noijki,
    </div>
    <div class="txs" id="T7b">
     in tlatzotzonaltih,
    </div>
    <div class="txs" id="T7c">
     kemi in akatlapitzali ivan arpa,
    </div>
    <div class="txs" id="T7d">
     tla amo kipapatiliah nik kakisti,
    </div>
    <div class="txs" id="T7e">
     ¿kenik se kimatis tlán kitzotzontokeh?
    </div>
    <span id="bookmarks7">
    </span>
    <a id="v8">
    </a>
    <div class="txs" id="T8a">
     <span class="v">
      8
     </span>
     <span class="vsp">
     </span>
     Iva tla itech se guerra,
    </div>
    <div class="txs" id="T8b">
     in tlapitzali amo kakilistli,
    </div>
    <div class="txs" id="T8c">
     amika sa moyektlalijtos para yaski itech momagalistli.
    </div>
    <span id="bookmarks8">
    </span>
    <a id="v9">
    </a>
    <div class="txs" id="T9a">
     <span class="v">
      9
     </span>
     <span class="vsp">
     </span>
     Noijki ijkó panolo inmovah,
    </div>
    <div class="txs" id="T9b">
     tla intlajtovah ika tlajtoltih tlen amo se kikakilia,
    </div>
    <div class="txs" id="T9c">
     amika velis kimatis tlán inkijtovah.
    </div>
    <div class="txs" id="T9d">
     Yejón san kemi oyeskia inkitlapoviah in ejekatl.
    </div>
    <span id="bookmarks9">
    </span>
    <a id="v10">
    </a>
    <div class="txs" id="T10a">
     <span class="v">
      10
     </span>
     <span class="vsp">
     </span>
     Itech nin tlaltikpaktli onka miek tlatlamantli tlajtoli tlen ik tlapovah in tlaltikpaktlakah,
    </div>
    <div class="txs" id="T10b">
     iva kada se de yejonmeh tlajtoltih kakilistih.
    </div>
    <span id="bookmarks10">
    </span>
    <a id="v11">
    </a>
    <div class="txs" id="T11a">
     <span class="v">
      11
     </span>
     <span class="vsp">
     </span>
     Pero tla íkka nechtlapovia iva ne amo nikakilia tlen kijtova,
    </div>
    <div class="txs" id="T11b">
     ye kiyejyekos ke ne nivitz de okseka.
    </div>
    <div class="txs" id="T11c">
     Iva ne noijki ijkó nikyejyekos,
    </div>
    <div class="txs" id="T11d">
     tla ye amo nechkakilia tlen nikijtova.
    </div>
    <span id="bookmarks11">
    </span>
    <a id="v12">
    </a>
    <div class="txs" id="T12a">
     <span class="v">
      12
     </span>
     <span class="vsp">
     </span>
     Por eso,
    </div>
    <div class="txs" id="T12b">
     komo imejvah yi neli inkinekih inkinpiaskeh in velitilistih tlen kitemaka in Tioijyotzintli,
    </div>
    <div class="txs" id="T12c">
     tonses xikchivakah de xikinpiakah in velitilistih tlen ma kinpalevi in tlaneltokakeh ma moskaltikah itech intlaneltokalis.
    </div>
    <span id="bookmarks12">
    </span>
   </div>
   <span id="bookmarks12">
   </span>
   <a id="v13">
   </a>
   <div class="p">
    <div class="txs" id="T13a">
     <span class="v">
      13
     </span>
     <span class="vsp">
     </span>
     Por eso,
    </div>
    <div class="txs" id="T13b">
     tlen tlapova ika oksekimeh tlajtoltih,
    </div>
    <div class="txs" id="T13c">
     moneki ma kitlajtlanili in toYejwatzi ma kimaka velitilistli para velis kiteajsikamatiltis tlen kijtova.
    </div>
    <span id="bookmarks13">
    </span>
    <a id="v14">
    </a>
    <div class="txs" id="T14a">
     <span class="v">
      14
     </span>
     <span class="vsp">
     </span>
     Tla ne nimodiostzajtzilia ika oksé tlajtoli,
    </div>
    <div class="txs" id="T14b">
     san yen notonal modiostzajtzilia,
    </div>
    <div class="txs" id="T14c">
     pero itech noajsikamatilis amo nikmati tlán nikijtova.
    </div>
    <span id="bookmarks14">
    </span>
    <a id="v15">
    </a>
    <div class="txs" id="T15a">
     <span class="v">
      15
     </span>
     <span class="vsp">
     </span>
     ¿Tonses tlán nikchivas?
    </div>
    <div class="txs" id="T15b">
     Pos nimodiostzajtzilis iva nitlakuikas ika notonal,
    </div>
    <div class="txs" id="T15c">
     pero noijki nimodiostzajtzilis iva nitlakuikas ika noajsikamatilis.
    </div>
    <span id="bookmarks15">
    </span>
    <a id="v16">
    </a>
    <div class="txs" id="T16a">
     <span class="v">
      16
     </span>
     <span class="vsp">
     </span>
     Porke tla te tikweijkachiva in toYejwatzi san ika motonal,
    </div>
    <div class="txs" id="T16b">
     iva tla mitzkakis se tlen ompa otlakakito,
    </div>
    <div class="txs" id="T16c">
     amo velis kijtos “Amén” itech motlasojkamachilis inavak toYejwatzi porke amo kimati tlán tikijtova.
    </div>
    <span id="bookmarks16">
    </span>
    <a id="v17">
    </a>
    <div class="txs" id="T17a">
     <span class="v">
      17
     </span>
     <span class="vsp">
     </span>
     Iva maski motlasojkamachilis ma yeto yi neli kualtzi,
    </div>
    <div class="txs" id="T17b">
     pero tlen oksé tlen mitzkaktok amo kipalevis ma moskalti itech itlaneltokalis.
    </div>
    <span id="bookmarks17">
    </span>
    <a id="v18">
    </a>
    <div class="txs" id="T18">
     <span class="v">
      18
     </span>
     <span class="vsp">
     </span>
     Ne niktlasojkamachilia in toYejwatzi porke okachi nitlapova ika oksekimeh tlajtoltih ke nochtin imejvah.
    </div>
    <span id="bookmarks18">
    </span>
    <a id="v19">
    </a>
    <div class="txs" id="T19a">
     <span class="v">
      19
     </span>
     <span class="vsp">
     </span>
     Pero kan mololovah in tlaneltokakeh okachi kuali nikneki nikijtos kana makuili tlajtoli tlen ma yeto kakilistli iva ma kinpalevi oksekimeh,
    </div>
    <div class="txs" id="T19b">
     iva amo nikijtos kana majtlaktli mil ika oksekimeh tlajtoltih tlen amo kakilistih.
    </div>
    <span id="bookmarks19">
    </span>
   </div>
   <span id="bookmarks19">
   </span>
   <a id="v20">
   </a>
   <div class="p">
    <div class="txs" id="T20a">
     <span class="v">
      20
     </span>
     <span class="vsp">
     </span>
     Noknivah,
    </div>
    <div class="txs" id="T20b">
     amo xikyejyekokah kemi inkonemeh.
    </div>
    <div class="txs" id="T20c">
     Xiekah kemi inkonemeh para yen tlen amo kuali,
    </div>
    <div class="txs" id="T20d">
     pero xiekah kemi yinwejweih ika tlen inkiyejyekovah.
    </div>
    <span id="bookmarks20">
    </span>
    <a id="v21">
    </a>
    <div class="txs" id="T21a">
     <span class="v">
      21
     </span>
     <span class="vsp">
     </span>
     Itech Tiotlajkuiloli kijtova:
    </div>
    <div class="txs" id="T21b">
     “Ika oksekimeh tlajtoltih iva ika inten tlen vitzeh de okseka,
    </div>
    <div class="txs" id="T21c">
     nikintlapovis ninmeh nogentejvah,
    </div>
    <div class="txs" id="T21d">
     pero maski ijkó amo nechkakiliskeh,
    </div>
    <div class="txs" id="T21e">
     kijtova in toTeko.”
    </div>
    <span id="bookmarks21">
    </span>
    <a id="v22">
    </a>
    <div class="txs" id="T22a">
     <span class="v">
      22
     </span>
     <span class="vsp">
     </span>
     Ijkó pues,
    </div>
    <div class="txs" id="T22b">
     ijkuak se tlapova ika oksekimeh tlajtoltih,
    </div>
    <div class="txs" id="T22c">
     yejón se neskayotl para tlen amo tlaneltokakeh,
    </div>
    <div class="txs" id="T22d">
     iva amo para tlen tlaneltokakeh.
    </div>
    <div class="txs" id="T22e">
     Pero ijkuak se tiotenejmachtia,
    </div>
    <div class="txs" id="T22f">
     yejón para tlen tlaneltokakeh,
    </div>
    <div class="txs" id="T22g">
     iva amo para tlen amo tlaneltokakeh.
    </div>
    <span id="bookmarks22">
    </span>
    <a id="v23">
    </a>
    <div class="txs" id="T23a">
     <span class="v">
      23
     </span>
     <span class="vsp">
     </span>
     Tla nochtin tlaneltokakeh mololoskeh,
    </div>
    <div class="txs" id="T23b">
     iva nochtin pevas tlapovaskeh ika oksekimeh tlajtoltih,
    </div>
    <div class="txs" id="T23c">
     iva kalakitivih tlen ompa otlakakitoh o noso tlen amo tlaneltokakeh,
    </div>
    <div class="txs" id="T23d">
     yejvah velis kiyejyekoskeh ke yonkuatlapolojkeh.
    </div>
    <span id="bookmarks23">
    </span>
    <a id="v24">
    </a>
    <div class="txs" id="T24a">
     <span class="v">
      24
     </span>
     <span class="vsp">
     </span>
     Pero tla nochtin pevas tiotenejmachtiskeh,
    </div>
    <div class="txs" id="T24b">
     iva kalakitivih tlen ompa otlakakitoh o noso tlen amo tlaneltokakeh,
    </div>
    <div class="txs" id="T24c">
     ijkuakó yejvah kimomakaskeh kuenta nik tlajtlakolejkeh iva pevas moyolpejpenaskeh por nochi tlen kijtojtokeh.
    </div>
    <span id="bookmarks24">
    </span>
    <a id="v25">
    </a>
    <div class="txs" id="T25a">
     <span class="v">
      25
     </span>
     <span class="vsp">
     </span>
     Iva momatis nochi tlen kitlaatijtokeh itech inyolo,
    </div>
    <div class="txs" id="T25b">
     iva motlankuaketzaskeh kimavistiliskeh in toYejwatzi,
    </div>
    <div class="txs" id="T25c">
     iva kijtoskeh ke in toYejwatzi yi neli kajki inmovah.
    </div>
    <span id="bookmarks25">
    </span>
   </div>
   <div class="s">
    <div id="s2">
     Xikchivakah ijkó kemi moneki iva amo san nelivis
    </div>
   </div>
   <span id="bookmarks25">
   </span>
   <a id="v26">
   </a>
   <div class="p">
    <div class="txs" id="T26a">
     <span class="v">
      26
     </span>
     <span class="vsp">
     </span>
     Tonses,
    </div>
    <div class="txs" id="T26b">
     noknivah,
    </div>
    <div class="txs" id="T26c">
     ijkuak inmololoskeh,
    </div>
    <div class="txs" id="T26d">
     nochi tlen inkichivaskeh xikchivakah para ximoskaltikah itech inmotlaneltokalis.
    </div>
    <div class="txs" id="T26e">
     Sekimeh velis tlakuikaskeh,
    </div>
    <div class="txs" id="T26f">
     oksekimeh velis tlamachtiskeh,
    </div>
    <div class="txs" id="T26g">
     o noso velis kitematiltiskeh tlen toYejwatzi kinnextilia,
    </div>
    <div class="txs" id="T26h">
     oksekimeh velis tlapovaskeh ika oksekimeh tlajtoltih,
    </div>
    <div class="txs" id="T26i">
     o noso velis kiteajsikamatiltiskeh tlen se kijtova ika yejonmeh tlajtoltih.
    </div>
    <span id="bookmarks26">
    </span>
    <a id="v27">
    </a>
    <div class="txs" id="T27a">
     <span class="v">
      27
     </span>
     <span class="vsp">
     </span>
     Iva ijkuak tlapovaskeh ika oksekimeh tlajtoltih,
    </div>
    <div class="txs" id="T27b">
     ma tlapovakah san kana omeh o asta eyih,
    </div>
    <div class="txs" id="T27c">
     iva ma kintokarojtiv sesejsenmeh.
    </div>
    <div class="txs" id="T27d">
     Iva moneki íkka ma kiteajsikamatilti tlen kijtovah.
    </div>
    <span id="bookmarks27">
    </span>
    <a id="v28">
    </a>
    <div class="txs" id="T28a">
     <span class="v">
      28
     </span>
     <span class="vsp">
     </span>
     Pero tla amo onka akin kiteajsikamatiltis,
    </div>
    <div class="txs" id="T28b">
     okachi kuali amika ma tlapova ika oksekimeh tlajtoltih kan inmololovah,
    </div>
    <div class="txs" id="T28c">
     o noso ma tlapovakah san para yejvah mismo iva para toYejwatzi.
    </div>
    <span id="bookmarks28">
    </span>
    <a id="v29">
    </a>
    <div class="txs" id="T29a">
     <span class="v">
      29
     </span>
     <span class="vsp">
     </span>
     Ijkó noijki,
    </div>
    <div class="txs" id="T29b">
     ma tlapovakah san kana omeh o noso eyih tlen tiotenejmachtiah.
    </div>
    <div class="txs" id="T29c">
     Tlen oksekimeh ma kikakikah,
    </div>
    <div class="txs" id="T29d">
     iva ma kiyejyekokah kox vitz de toYejwatzi o noso amo tlen kijtovah.
    </div>
    <span id="bookmarks29">
    </span>
    <a id="v30">
    </a>
    <div class="txs" id="T30a">
     <span class="v">
      30
     </span>
     <span class="vsp">
     </span>
     Pero tla se tlen ompa yetok toYejwatzi kinextilia itla para ma kitematilti,
    </div>
    <div class="txs" id="T30b">
     ijkuakó tlen tlapojtok ayakmo ma tlajto,
    </div>
    <div class="txs" id="T30c">
     iva ma kikavili tlen ompa yetok ma kijto tlen kineki kijtos.
    </div>
    <span id="bookmarks30">
    </span>
    <a id="v31">
    </a>
    <div class="txs" id="T31a">
     <span class="v">
      31
     </span>
     <span class="vsp">
     </span>
     Ijkó,
    </div>
    <div class="txs" id="T31b">
     nochtin velis tiotenejmachtiskeh sesejsenmeh,
    </div>
    <div class="txs" id="T31c">
     para nochtin ma kimomachtikah iva ma moyolchikavakah.
    </div>
    <span id="bookmarks31">
    </span>
    <a id="v32">
    </a>
    <div class="txs" id="T32a">
     <span class="v">
      32
     </span>
     <span class="vsp">
     </span>
     Tlen tiotenejmachtia kimati motlakavaltia,
    </div>
    <div class="txs" id="T32b">
     iva kimati keman tlajtos iva keman amo.
    </div>
    <span id="bookmarks32">
    </span>
    <a id="v33">
    </a>
    <div class="txs" id="T33a">
     <span class="v">
      33
     </span>
     <span class="vsp">
     </span>
     Porke in toYejwatzi amo kipaktia ma mochiva itla san nelivis,
    </div>
    <div class="txs" id="T33b">
     sino kineki ma yeto yolsevilistli itech nochi tlen mochiva.
    </div>
   </div>
   <div class="p">
    <div class="txs" id="T33c">
     Ijkó kemi kichivah nochtin ik sentetl kan mololovah tlen iaxkavah in toYejwatzi,
    </div>
    <span id="bookmarks33">
    </span>
    <a id="v34">
    </a>
    <div class="txs" id="T34a">
     <span class="v">
      34
     </span>
     <span class="vsp">
     </span>
     in sivameh amo ma tlajtokah ijkuak inmololovah.
    </div>
    <div class="txs" id="T34b">
     In sivameh amo kintokarova tlajtoskeh,
    </div>
    <div class="txs" id="T34c">
     sino moneki ma kinkavilikah yejvah intotatavah ma kinyakanakah ijkó kemi kijtova itlanavatil Moisés.
    </div>
    <span id="bookmarks34">
    </span>
    <a id="v35">
    </a>
    <div class="txs" id="T35a">
     <span class="v">
      35
     </span>
     <span class="vsp">
     </span>
     Tla in sivameh kinekih kimatiskeh itla,
    </div>
    <div class="txs" id="T35b">
     ma kintlajtlanikah intotatavah itech inkalijtik.
    </div>
    <div class="txs" id="T35c">
     Porke amo kualtzi motta se sivatl ma tlajto kan inmololovah.
    </div>
    <span id="bookmarks35">
    </span>
   </div>
   <span id="bookmarks35">
   </span>
   <a id="v36">
   </a>
   <div class="p">
    <div class="txs" id="T36a">
     <span class="v">
      36
     </span>
     <span class="vsp">
     </span>
     Moneki xikmatikah ke itlajtol in toYejwatzi amo imejvah inmotech opejki,
    </div>
    <div class="txs" id="T36b">
     iva nion amo san imejvah onkiselijkeh.
    </div>
    <span id="bookmarks36">
    </span>
    <a id="v37">
    </a>
    <div class="txs" id="T37a">
     <span class="v">
      37
     </span>
     <span class="vsp">
     </span>
     Tla íkka momachilia tiotenejmachti o noso momachilia ke itech kajki in Tioijyotzintli,
    </div>
    <div class="txs" id="T37b">
     ma kimomaka kuenta ke nin tlen nimechijkuililia yejón se tlanavatili de toYejwatzi.
    </div>
    <span id="bookmarks37">
    </span>
    <a id="v38">
    </a>
    <div class="txs" id="T38a">
     <span class="v">
      38
     </span>
     <span class="vsp">
     </span>
     Pero tla amo kineki kiselis kemi tlanavatili de toYejwatzi,
    </div>
    <div class="txs" id="T38b">
     tonses noijki amo ma kiselikah tlen ye kijtos.
    </div>
    <span id="bookmarks38">
    </span>
   </div>
   <span id="bookmarks38">
   </span>
   <a id="v39">
   </a>
   <div class="p">
    <div class="txs" id="T39a">
     <span class="v">
      39
     </span>
     <span class="vsp">
     </span>
     Ijkó pues,
    </div>
    <div class="txs" id="T39b">
     noknivah,
    </div>
    <div class="txs" id="T39c">
     xikchivakah de xikpiakah in velitilistli para intiotenejmachtiskeh,
    </div>
    <div class="txs" id="T39d">
     iva amo xikintzatzakuilikah in tlaneltokakeh ma tlajtokah ika oksekimeh tlajtoltih.
    </div>
    <span id="bookmarks39">
    </span>
    <a id="v40">
    </a>
    <div class="txs" id="T40a">
     <span class="v">
      40
     </span>
     <span class="vsp">
     </span>
     Pero nochi tlen inkichivaskeh,
    </div>
    <div class="txs" id="T40b">
     xikchivakah ijkó kemi moneki iva amo san nelivis.
    </div>
    <span id="bookmarks40">
    </span>
   </div>
   <div class="footer">
    <div class="footer-line">
     <span class="footer">
      <b>
       Texto:
      </b>
      © 2017,
      <a class="web-link" href="http://www.wycliffe.org">
       Wycliffe Bible Translators, Inc.
      </a>
     </span>
    </div>
    <div class="footer-line">
     <span class="footer">
      <b>
       Audio:
      </b>
      ℗ 2016,
      <a class="web-link" href="https://live.bible.is/bible/NSUWBT/MAT/1">
       Hosanna, Bible.is
      </a>
     </span>
    </div>
    <div class="footer-line">
     <span class="footer">
      — Visite
      <a class="web-link" href="https://scriptureearth.org/00e-Escrituras_Indice.php?sortby=lang&amp;name=nsu&amp;ISO_ROD_index=124">
       www.ScriptureEarth.org
      </a>
      para más materiales en náhuatl de la Sierra Negra.
     </span>
    </div>
   </div>
  </div>
  <div id="toolbar-bottom">
   <div class="audio-player">
    <audio controls="" id="audio">
     <source id="audio1" src="https://cloud.faithcomesbyhearing.com/mp3audiobibles2/NSUWBTN2DA/B07___14_1Corintios__NSUWBTN2DA.mp3"/>
    </audio>
   </div>
  </div>
  <script src="./pwa-main.js" type="text/javascript">
  </script>
  <script>
   var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
  </script>
 </body>
</html>
