<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="ngu" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>In yencuic iyectlajtoltzin Dios itech ica toTeco Jesucristo 1 CORINTIOS 1</title>
</head>
<body dir='ltr'>
<ul class='tnav'>
<li><a href='index.xhtml'>1 CORINTIOS</a></li>
</ul><ul class='tnav'><li><a href='1CO.xhtml#C11_0'>1</a></li>
<li><a href='1CO.xhtml#C12_0'>2</a></li>
<li><a href='1CO.xhtml#C13_0'>3</a></li>
<li><a href='1CO.xhtml#C14_0'>4</a></li>
<li><a href='1CO.xhtml#C15_0'>5</a></li>
<li><a href='1CO.xhtml#C16_0'>6</a></li>
<li><a href='1CO.xhtml#C17_0'>7</a></li>
<li><a href='1CO.xhtml#C18_0'>8</a></li>
<li><a href='1CO.xhtml#C19_0'>9</a></li>
<li><a href='1CO.xhtml#C110_0'>10</a></li>
</ul><ul class='tnav'>
<li><a href='1CO.xhtml#C111_0'>11</a></li>
<li><a href='1CO.xhtml#C112_0'>12</a></li>
<li><a href='1CO.xhtml#C113_0'>13</a></li>
<li><a href='1CO.xhtml#C114_0'>14</a></li>
<li><a href='1CO.xhtml#C115_0'>15</a></li>
<li><a href='1CO.xhtml#C116_0'>16</a></li>
</ul>

<div class='main' id='C10_0'>

<div class='mt'>1 CORINTIOS </div>
<div class='mt2'>IACHTOJ TLAJCUILOL ON APÓSTOL SAN PABLO PARA ON CORINTIOS  </div>
<div class='psalmlabel' id='C11_0'> 1</div>
<div class='s'>Pablo quintlajcuilhuia on tlaneltocaquej ne Corinto </div>
<div class='p'>

<span class="verse" id="C11_1">1&#160;</span>Nejhua, niPablo, yejhuan Dios onechcalactij para niiapóstol Jesucristo quen yejhua oquinec. Nejhua ihuan tocniu Sóstenes 
<span class="verse" id="C11_2">2&#160;</span>temechtlajcuilhuiaj nemejhuamej tocnihuan yejhuan nennemij ipan itiopan Dios ompa ipan on hueyican itoca Corinto, yejhuan nenteyaxcahuan<a href='#FN1' epub:type='noteref' class='noteref'>*</a> itech Dios pampa san secan nennemij ihuan Cristo Jesús. Dios omechnotz para nennemij yolchipajquej inhuan on yejhuan nochihuiyan quiyectenehuaj toTeco Jesucristo yejhuan no inTeco quen tejhuamej. 
<span class="verse" id="C11_3">3&#160;</span>Ma Dios toTajtzin niman toTeco Jesucristo mechmacacan intlatiochihualis niman inyolsehuilis. </div>
<div class='s'>On corintios oquiselijquej tlatiochihualistli </div>
<div class='p'>
<span class="verse" id="C11_4">4&#160;</span>Nochipa nicmaca tlaxtlahuijli Dios ipampa on hueyi tlatiochihualistli yejhuan omechmacac itechcopa Cristo Jesús. 
<span class="verse" id="C11_5">5&#160;</span>Tej, pampa san secan nennemij ihuan Cristo, Dios yomechmacac nochi ocse tlamantic riquezas yejhuan itech quisa. Mechmaca ipan on tlen nenquijtohuaj niman ipan on tlen nenquimatij. 
<span class="verse" id="C11_6">6&#160;</span>On tlen onemechijlij ica Cristo yonopantlantij ica melahuac ijqui yonochiu nemopan. 
<span class="verse" id="C11_7">7&#160;</span>Yejhua ica chica nenquimachixtoquej on tonajli ijcuac toTeco Jesucristo huajlas, nenquipiaj nochi on tetlayocolijli yejhuan Dios quitemaca. 
<span class="verse" id="C11_8">8&#160;</span>Sa no Dios mechmelajcapias hasta ijcuac nochi tlamis, para ma ca mechtlajtlacolmacas ijcuac huajlas toTeco Jesucristo. 
<span class="verse" id="C11_9">9&#160;</span>Dios yomechnotz para aman nennentoquej san secan ihuan Jesucristo toTeco yejhuan iConetzin Dios. Niman sa no yejhua in Dios nochipa quichihua on tlen quijtohua. </div>
<div class='s'>On tlaneltocaquej ne Corinto xquipia san se inyojlo </div>
<div class='p'>
<span class="verse" id="C11_10">10&#160;</span>Nocnihuan, sanoyej<a href='#FN2' epub:type='noteref' class='noteref'>†</a> nemechtlajtlanilia ican itocatzin toTeco Jesucristo, cuajli xmohuicacan ihuan ocse niman ma ca xxexelijtiacan. Yej san se tlanemilistli niman nemoyojlo xpiacan. 
<span class="verse" id="C11_11">11&#160;</span>Yejhua in nemechijlia, pampa sequimej ichanchanejcahuan<a href='#FN3' epub:type='noteref' class='noteref'>‡</a> Cloé onechijlijquej ica nenmocamahuijsoquij. 
<span class="verse" id="C11_12">12&#160;</span>Niquijtosnequi ica nemochimej<a href='#FN4' epub:type='noteref' class='noteref'>§</a> sesetlamantic nenquijtohuaj. Sequimej quijtohuaj: “Nejhua ninopohua itech Pablo”, ocsequimej quijtohuaj: “Nejhua ninopohua itech Apolos”, niman sequimej quijtohuaj: “Nejhua ninopohua itech Pedro”, niman ocsequimej quijtohuaj: “Nejhua ninopohua itech Cristo.” 
<span class="verse" id="C11_13">13&#160;</span>¿Tlen Cristo xexelijticaj ipan miyec partes? Noso ¿tlin yej nejhua Pablo nemopampa onimic ne ipan cojnepanojli<a href='#FN5' epub:type='noteref' class='noteref'>*</a>? ¿Noso yej onemocuatequijquej ican notocatzin? 
<span class="verse" id="C11_14">14&#160;</span>Nicmaca tlaxtlahuijli Dios ica xacaj más onicuatequij yej san Crispo niman tocniu Gayo. 
<span class="verse" id="C11_15">15&#160;</span>Yejhua ica, tej, xacaj huelis quijtos ica ican notocatzin onocuatequij. 
<span class="verse" id="C11_16">16&#160;</span>Aman niquelnamiqui ica no onicuatequij ichanchanejcahuan Estéfanas, pero xniquelnamiqui tla yacaj más onicuatequij. 
<span class="verse" id="C11_17">17&#160;</span>Cristo xonechajtitlan para nitlacuatequis, yej onechajtitlan para nicteijlis on cuajli tlajtojli yejhuan quitemaca temaquixtilistli. Niman onechajtitlan xpara nicteijlis on temachtijli ican huejhueyi tlajtojli yejhuan quisa itech notlamatquilis<a href='#FN6' epub:type='noteref' class='noteref'>†</a> para ma ca nicpopolos ipoder on imiquilis Cristo ne ipan on cojnepanojli. </div>
<div class='s'>Cristo yejhua ipoder niman itlamatquilis Dios </div>
<div class='p'>
<span class="verse" id="C11_18">18&#160;</span>Para on yejhuan yahuij ipan on ojtli de ixpolihuilistli, xitlaj<a href='#FN7' epub:type='noteref' class='noteref'>‡</a> quijtosnequi on cuajli temachtijli yejhuan techijlia quen ijqui Cristo topampa omic ne ipan on cojnepanojli<a href='#FN8' epub:type='noteref' class='noteref'>§</a>. Pero para tejhuamej yejhuan tiahuij ipan on ojtli de temaquixtilistli, on temachtilistli quipia ipoder Dios. 
<span class="verse" id="C11_19">19&#160;</span>Yejhua ica quijtohua in Yectlajcuilojli: </div>
<div class='q'>Nicteititis ica on tlamatquej xitlaj quijtosnequi on intlamatquilis<a href='#FN9' epub:type='noteref' class='noteref'>*</a>. Ocsecan nicomapehuas incajsicamatilis on yejhuan notenehuaj ica nochi cajsicamatij. </div>
<div class='p'>
<span class="verse" id="C11_20">20&#160;</span>Aman, tej, ¿tlinon ica quipalehuiya on tlamatqui, noso on temachtijquetl, noso on yejhuan más tetlani ican itlamatquilis<a href='#FN10' epub:type='noteref' class='noteref'>†</a> ijcuac inhuan on tlalticpactlacamej nocamahuisoqui? Xitlaj, tej, ica quipalehuiya, pampa Dios quijtohua ica on tlamatquilistli yejhuan quisticaj ipan in tlalticpactli xitlaj quijtosnequi. 
<span class="verse" id="C11_21">21&#160;</span>Dios ican itlamatquilis xoquincahuilij on tlacamej ma quixmatican sa no yejhua itechcopa on tlamatquilistli yejhuan quistica ipan in tlalticpactli. Yej Dios oquitlalij iyojlo para quinmaquixtis on yejhuan tlaneltocaj itechcopa on temachtijli yejhuan ticteijliaj, masqui yejhua in temachtijli nesi quen xitlaj quijtosnequi para on tlalticpactlacamej. </div>
<div class='p'>
<span class="verse" id="C11_22">22&#160;</span>On hebreos quinequij quitasquej milagros, niman on griegos quitejtemohuaj tlamatquilistli. 
<span class="verse" id="C11_23">23&#160;</span>Pero tejhuamej ticteijliaj ica Cristo omic ne ipan cojnepanojli para quipopolos tlajtlacojli. On yejhuan hebreos xquinequij quiselisquej in temachtilistli, niman on yejhuan xhebreos quijtohuaj ica xitlaj quijtosnequi. 
<span class="verse" id="C11_24">24&#160;</span>Pero para on yejhuan Dios oquinnotz, tla hebreos noso xhebreos, Cristo yejhua ipoder niman itlamatquilis Dios. 
<span class="verse" id="C11_25">25&#160;</span>Masqui para on tlalticpactlacamej nesi ica imiquilis Cristo xitlaj quijtosnequi, imiquilis más hueyi quijtosnequi xquen yejhua on tlajtlamach<a href='#FN11' epub:type='noteref' class='noteref'>‡</a> yejhuan on tlalticpactlacamej quinemiliaj hueyi quijtosnequi. Niman masqui no nesi ica para on tlalticpactlacamej Dios xcojtic, icojtilis más cojtic xquen incojtilis on tlalticpactlacamej. </div>
<div class='p'>
<span class="verse" id="C11_26">26&#160;</span>Nocnihuan, xquelnamiquican quen ijqui nennemiyaj ijcuac Dios omechnotz para nenquineltocaj Jesucristo. Xnenmiyequej onenquipixquej miyec tlamatquilistli yejhuan quistica ipan in tlalticpactli, nion onenquipixquej tequihuajyotl, niman no xonenquipixquej on hueyilistli. 
<span class="verse" id="C11_27">27&#160;</span>Ijcon, tej, Dios oquintlapejpenij on tlacamej yejhuan imixpan on tlalticpactlacamej nesij xtlamatquej, niman on yejhuan nesij xitlaj quijtosnequi para quimpinajtiaj on yejhuan notenehuaj tlamatquej niman on yejhuan notenehuaj hueyi quijtosnequij. 
<span class="verse" id="C11_28">28&#160;</span>Dios oquintlapejpenij on tlacamej yejhuan ipan in tlalticpactli xitlaj ica huejhueyixtoquej, niman no on yejhuan on tlalticpactlacamej quinchichihuaj niman quijtohuaj ica xitlaj quijtosnequij para quinxoxotonilis on tlen on tlalticpactlacamej quinemiliaj huejhueyi quijtosnequij. 
<span class="verse" id="C11_29">29&#160;</span>Dios ijcon oquichiu para xacaj huelis nohueyimatis ixpan. 
<span class="verse" id="C11_30">30&#160;</span>Pero sa no yejhua Dios yomechsentlalij ihuan Cristo Jesús. Niman itechcopa Cristo ticpiaj tlamatquilistli, yolmelahualistli niman yolchipahualistli. Niman no itechcopa oquitlaxtlau totlajtlacol ican iyesyo. 
<span class="verse" id="C11_31">31&#160;</span>Yejhua ica ijquin quijtohua in Yectlajcuilojli: “Ma ca ma nohueyitenehuacan, yej ma quiyectenehuacan toTeco.”  </div>
<div class='psalmlabel' id='C12_0'> 2</div>
<div class='s'>Pablo quiteijlia ica Cristo omic ne ipan cojnepanojli </div>
<div class='p'>
<span class="verse" id="C12_1">1&#160;</span>Nocnihuan, ijcuac nemotech oniaj para nemechijlis itemachtil Dios, onicchiu xican huejhueyi tlajtojli, nion onitlajtoj quen se yejhuan sanoyej<a href='#FN12' epub:type='noteref' class='noteref'>*</a> tlamatqui. 
<span class="verse" id="C12_2">2&#160;</span>Ijcuac nemotzajlan ninemiya onictlalij noyojlo para xitlaj<a href='#FN13' epub:type='noteref' class='noteref'>†</a> ocse ica más nemechmachtis, yej san de Jesucristo niman quen omic ipan cojnepanojli<a href='#FN14' epub:type='noteref' class='noteref'>‡</a>. 
<span class="verse" id="C12_3">3&#160;</span>Ijcuac oniaj nemotech, nicmatiya xnicojtic, ninomojtiaya niman nimojcacuecuetlacaya. 
<span class="verse" id="C12_4">4&#160;</span>Ijcuac onemechnojnotz niman onemechmachtij xonictequitiltij cualtzin tlajtojli, nion tlajtojli yejhuan se tlamatquetl quitequitiltia. Yej, onemechnojnotz ican ipoder on Espíritu Santo. 
<span class="verse" id="C12_5">5&#160;</span>Ijcon onicchiu para nemotlaneltoc ma quistia itech ipoder Dios niman ma ca itech intlamatquilis<a href='#FN15' epub:type='noteref' class='noteref'>§</a> on tlamatquej. </div>
<div class='s'>Dios noteititia itechcopa iEspíritu Santo </div>
<div class='p'>
<span class="verse" id="C12_6">6&#160;</span>Pero quemaj tictequitiltiaj tlamatquilistli<a href='#FN16' epub:type='noteref' class='noteref'>*</a> ijcuac titlajtlajtohuaj inhuan on yejhuan más yonoscaltijquej ipan intlaneltoc. Pero on tlamatquilistli xipan in tlalticpactli quisticaj nion xinyaxca<a href='#FN17' epub:type='noteref' class='noteref'>†</a> on tequihuajquej ipan in tlalticpactli yejhuan popolihuisquej. 
<span class="verse" id="C12_7">7&#160;</span>Yej nitlajtlajtohua ica on itlamatquilis Dios yejhuan xacaj oquimat ipan ocse tonaltin. In tlamatquilistli quijtosnequi on temaquixtilistli yejhuan ijcuac in tlalticpactli xe oncatca, Dios oquitlalij ipan iyojlo para techmacas. 
<span class="verse" id="C12_8">8&#160;</span>Nion se yejhuan tequihuajquetl ipan in tlalticpactli cajsicamati itlamatquilis Dios. Tla cajsicamatisquiaj xquipilosquiaj on tohueyiTeco ipan cojnepanojli<a href='#FN18' epub:type='noteref' class='noteref'>‡</a>. 
<span class="verse" id="C12_9">9&#160;</span>Niman ijquin quijtohua ipan in Yectlajcuilojli: </div>
<div class='q'>Dios yoquinyectlalilij para on yejhuan quintlajsojtlaj<a href='#FN19' epub:type='noteref' class='noteref'>§</a> on tlajtlamach<a href='#FN20' epub:type='noteref' class='noteref'>*</a> yejhuan xacaj oquitac nion ocac nion oquinemilij. </div>
<div class='q'>
<span class="verse" id="C12_10">10&#160;</span>Pero in tlajtlamach Dios yotechcahuilij ma tiquixmatican itechcopa iEspíritu Santo. On Espíritu Santo quimati nochi. Yejhua hueli cajsicamati hasta on tlajtlamach yejhuan más hueyi quijtosnequij itech Dios. </div>
<div class='q'>
<span class="verse" id="C12_11">11&#160;</span>Xacaj huelis quimatis quen ijqui quinemilia se tlacatl, yej sa no yejhua on tlacatl quimati ipan itlamachilis. Sa no ijqui, tej, xacaj quimati quen ijqui quinemilia Dios, yej san on iEspíritu quimati. </div>
<div class='q'>
<span class="verse" id="C12_12">12&#160;</span>Niman tejhuamej xoticselijquej on huejhueyi tlamatquilistli yejhuan on tlalticpactlacamej quipiaj, yej oticselijquej on Espíritu yejhuan hualehua itech Dios para yejhua ica hueli ticajsicamatij on tlatiochihualistin yejhuan Dios yotechmacac. </div>
<div class='q'>
<span class="verse" id="C12_13">13&#160;</span>Ijcuac tejhuamej titemachtiaj ica on tlajtlamach, ticchihuaj quen iEspíritu Dios techijlia, niman xquen quisa ipan totlamatquilis. Ijcon, tej, melajqui tiquimpantlantiaj intech on yejhuan quipiaj iEspíritu Dios on tlajtlamach yejhuan quisaj itech Dios. </div>
<div class='q'>
<span class="verse" id="C12_14">14&#160;</span>On yejhuan xquipia iEspíritu Dios, xquiselia on tlajtlamach yejhuan on Espíritu temachtia pampa para yejhua on xitlaj<a href='#FN21' epub:type='noteref' class='noteref'>†</a> quijtosnequi. Niman xhueli cajsicamati on tlajtlamach pampa on san yejhuan quipia iEspíritu Dios hueli cajsicamati. </div>
<div class='q'>
<span class="verse" id="C12_15">15&#160;</span>On yejhuan quipia iEspíritu Dios ican nochi tlajtlamach hueli quimati tla melahuac noso xmelahuac. Pero yejhua xacaj tlacatl yejhuan xquipia iEspíritu Dios huelis quixcomacas<a href='#FN22' epub:type='noteref' class='noteref'>‡</a>. </div>
<div class='q'>
<span class="verse" id="C12_16">16&#160;</span>In Yectlajcuilojli quijtohua: “¿Aquinon quimati on tlen toTeco quinemilia? ¿Aquinon huelis quimachtis Dios?” Pero tejhuamej ticpiaj on Espíritu Santo yejhuan techititia tlinon Cristo quinemilia.  </div>
<div class='psalmlabel' id='C13_0'> 3</div>
<div class='s'>Tiitetequipanojcaxihuan Dios </div>
<div class='p'>
<span class="verse" id="C13_1">1&#160;</span>Nocnihuan, xohuel onemechnotz quen niquinnotza on yejhuan yochicajquej ipan intlaneltoc, yej onemechnotz quen on yejhuan quichihuaj on tlen inxcuajli elehuilis<a href='#FN23' epub:type='noteref' class='noteref'>*</a> quinequi, niman quen nenselicacoconej itech Cristo. 
<span class="verse" id="C13_2">2&#160;</span>Onemechmachtij on temachtijli yejhuan xtepopoloj, pampa nemejhuamej quen nenselicacoconej yejhuan xe huelij tlacua, yej san oc<a href='#FN24' epub:type='noteref' class='noteref'>†</a> chichij<a href='#FN25' epub:type='noteref' class='noteref'>‡</a>. Niman hasta aman nenquiteititiaj ica xhueli nencajsicamatij on temachtijli yejhuan más ohuijticaj<a href='#FN26' epub:type='noteref' class='noteref'>§</a> 
<span class="verse" id="C13_3">3&#160;</span>pampa oc nenquichihuaj on tlen xcuajli nemotlalnacayo quinequi quen on tlalticpactlacamej quichihuaj. Tla nemonexicolitztoquej niman nemocualanijtoquej niman nemoxexelojtoquej, tla ijcon, tej, nenquichihuaj on tlen nemotlalnacayo quinequi niman nemohuicaj quen on ocsequimej tlalticpactlacamej nohuicaj. 
<span class="verse" id="C13_4">4&#160;</span>Ijcuac nemotzajlan semej quijtohua: “Nejhua ninopohua itech Pablo”, niman ocse quijtohua: “Nejhua ninopohua itech Apolos”, nemohuicaj quen on xcuajli tlalticpactlacamej nohuicaj. </div>
<div class='p'>
<span class="verse" id="C13_5">5&#160;</span>¿Tlinon, tej, itequiu Pablo noso Apolos? Tejhuamej, san tiitequitcahuan Dios yejhuan totechcopa onenquineltocaquej toTeco Cristo. Cada se de tejhuamej san oticchijquej on tequitl yejhuan toTeco otechmacac. 
<span class="verse" id="C13_6">6&#160;</span>Nejhua onictocac on xinachtli ipan nemoyojlo, niman Apolos ocatequij, pero Dios yejhua oquiscaltij. 
<span class="verse" id="C13_7">7&#160;</span>Tla ijcon, tej, nion on yejhuan quitoca on xinachtli, nion on yejhuan catequiya, itlaj quijtosnequi, yej san Dios hueyi quijtosnequi, pampa yejhua quiscaltia on tlatoctli. 
<span class="verse" id="C13_8">8&#160;</span>On yejhuan quitoca on xinachtli niman on yejhuan catequia san nochi ijquej. Pero cada se Dios quitlaxtlahuilis quen nonequi itequiu. 
<span class="verse" id="C13_9">9&#160;</span>Apolos niman nejhua tiitetequipanojcaxihuan ipan itequiu Dios, niman nemejhuamej sa no ijqui quen on tlajli yejhuan Dios quitequiti. </div>
<div class='p'>Noso nemejhuamej sa no ijqui quen on cajli yejhuan Dios quichijchijticaj. 
<span class="verse" id="C13_10">10&#160;</span>Dios ica iteicnelilis<a href='#FN27' epub:type='noteref' class='noteref'>*</a> onechcalaquij quen nitlayecanquetl tepanchijchiquetl. Onictlalij on cimiento campa notlalis se cajli, niman ocse tlacatl oquetzteu on tepantli ipan on cimiento. Pero cada se ma nota sa no yejhua quen ijqui cuajli quetztehuas on tepantli. 
<span class="verse" id="C13_11">11&#160;</span>On cimiento ye oncaj yejhuan sa no yejhua Jesucristo, niman xacaj huelis ocse quitlalis. 
<span class="verse" id="C13_12">12&#160;</span>Ipan on cimiento se calchijquetl huelis quiscaltis on tepantli ican oro, plata noso ican cualtzitzintin temej. Noso yejhua huelis quichijchihuas ican cojtli<a href='#FN28' epub:type='noteref' class='noteref'>†</a>, sacatl noso milohuatl. 
<span class="verse" id="C13_13">13&#160;</span>Pero ipan on tonajli ijcuac tlatlalpolihuis niman Dios quitlaxtlahuilis nochi tlacatl, itequiu cada se nopanextis tla oquichiu cuajli noso xcuajli. Ipan on tonajli huajlas tlitl yejhuan quitlajtlatas itequiu. Nochi yejhuan xcuajli tequitl tlatlas niman nochi yejhuan cuajli tequitl quixicos on tlitl. 
<span class="verse" id="C13_14">14&#160;</span>Tla itequiu se tlacatl quixicos on tlitl, Dios quimacas cuajli itlaxtlahuil. 
<span class="verse" id="C13_15">15&#160;</span>Pero tla itequiu se tlacatl xquixicos on tlitl, yejhua quipolos itequiu, masqui sa yejhua nomaquixtis. Pero yejhua nomaquixtis quen se tlacatl yejhuan huajquistiquisa itlajcotian on tlitl ne ichan. Ichan tlatlas pero yejhua nomaquixtis. </div>
<div class='p'>
<span class="verse" id="C13_16">16&#160;</span>¿Tlen xnenquimatij ica nemejhuamej nenitiopan Dios, niman ica iEspíritu Dios chanti ipan nemoyojlo? 
<span class="verse" id="C13_17">17&#160;</span>Tla yacaj quixoxotonis on itiopan Dios, sa no yejhua Dios quixoxotonis on tlacatl, pampa itiopan Dios yejyejticaj, niman on tiopan sa no nemejhuamej. </div>
<div class='p'>
<span class="verse" id="C13_18">18&#160;</span>Ma ca yacaj ma nocajcayahua. Tla yacaj quinemilia tlamatqui pampa quipia tlamatquilistli, yejhuan quisa ipan in tlalticpactli, ma nocuepa quen on yejhuan xtlamatqui itech in tlalticpactli, para ijcon melahuac quipias on tlamatquilistli yejhuan quisa itech Dios. 
<span class="verse" id="C13_19">19&#160;</span>Ma ijcon nocuepa, pampa para Dios on tlamatquilistli yejhuan quisa ipan in tlalticpactli xitlaj<a href='#FN29' epub:type='noteref' class='noteref'>‡</a> quijtosnequi. Niman in Yectlajcuilojli quijtohua: “Dios quintlajcali on sanoyej<a href='#FN30' epub:type='noteref' class='noteref'>§</a> tlamatquej sa no yejhua ica on intlacajcayahualis.” 
<span class="verse" id="C13_20">20&#160;</span>Niman in Yectlajcuilojli no quijtohua: “On toTeco quimatzticaj ica on tlen quinemiliaj on tlamatquej xitlaj quijtosnequi.” 
<span class="verse" id="C13_21">21&#160;</span>Yejhua ica xacaj quitocarohua nohueyimatis pampa quitoca se temachtijquetl yejhuan quinemilia ica más hueyi quijtosnequi. Dios omechmacac nochimej on temachtijquej niman nochi on tlajtlamach<a href='#FN31' epub:type='noteref' class='noteref'>*</a> para mechpalehuis. 
<span class="verse" id="C13_22">22&#160;</span>Nejhua Pablo, Apolos, Pedro, on tlalticpactli, on nemilistli, on miquilistli, yejhua in tonaltin niman on tonaltin huajlau, Dios oquintlalij para mechpalehuisquej. 
<span class="verse" id="C13_23">23&#160;</span>Niman nemejhuamej no nenteyaxcahuan<a href='#FN32' epub:type='noteref' class='noteref'>†</a> itech Cristo niman Cristo teyaxca itech Dios.  </div>
<div class='psalmlabel' id='C14_0'> 4</div>
<div class='s'>On tlaneltocaquej nonequi nohuicasquej ipan iejemplo Pablo </div>
<div class='p'>
<span class="verse" id="C14_1">1&#160;</span>Nemejhuamej nonequi nentechpiasquej quen itequitcahuan Cristo, yejhuan ticpiaj on tequitl para tictemachtiaj on tlen Dios quichtacapiaya. 
<span class="verse" id="C14_2">2&#160;</span>Aman, tej, on tlen más nonequi para itech se tequitquetl sa no yejhua in, ma cuajli quitlacamati nochi itlanahuatilhuan on iteco. 
<span class="verse" id="C14_3">3&#160;</span>Xmás nicnequi nicmatis quen ijqui nemejhuamej niman on huejhueyixtoquej ipan in tlalticpactli nechixtlalosquej ica on tlen nicchihua niman nitemachtia. Nion nejhua xnoca ninixtlalojticaj. 
<span class="verse" id="C14_4">4&#160;</span>Ijcuac nicnemilia quen ninohuica, notlamachilis xnechtlajtlacolmaca. Pero yejhua in xquijtosnequi ica xnicpia tlajtlacojli. ToTeco yejhua nechtlajtlacolmacas tla nicpia tlajtlacojli. 
<span class="verse" id="C14_5">5&#160;</span>Yejhua ica, tej, ma ca yacaj xtlajtlacolmacacan itlaj ica ijcuac xe yejco on tonajli ijcuac huajlas toTeco. Ipan on tonajli yejhua quipanextis nochi on yejhuan iyanticaj, niman quiteititis quen cada se quinemilia ipan iyojlo. Niman ijcuacon Dios quiyectenehuas cada se quen nonequi. </div>
<div class='p'>
<span class="verse" id="C14_6">6&#160;</span>Nocnihuan, in tlen nemechijlia, nemechijlia para mechpalehuis. Ninotlalia ihuan Apolos quen ejemplo para itechcopa toejemplo nenquimatisquej quen nonequi nemohuicasquej ijcon quen on Yectlajcuilojli temachtia. Niman tla nemohuicasquej quen on Yectlajcuilojli temachtia, xnemohueyimatisquej, niman ijcon xnenquinchicoitasquej se ihuan ocse temachtijquetl. 
<span class="verse" id="C14_7">7&#160;</span>Ma ca xnemili tla Dios omitztlalij más tihueyixticaj xquen on ocsequimej. ¿Itlaj ticpia yejhuan xDios omitzmacac? ¡Ca, xitlaj<a href='#FN33' epub:type='noteref' class='noteref'>*</a>! Yej nochi tlen ticpia Dios omitzmacac. Tla ijcon, tej, ¿tlica<a href='#FN34' epub:type='noteref' class='noteref'>†</a> timohueyimati quen on tlen ticpia sa no tejhua motechquisticaj? </div>
<div class='p'>
<span class="verse" id="C14_8">8&#160;</span>Nenquinemiliaj ica xmechpolohua itlaj tlatiochihualistli niman ica nenquimopialiaj miyec ixpan Dios. Niman masqui xqueman otitohuicaquej quen reyes, nemejhuamej nemohuicaj quen reyes yesquiaj. Nicnequisquia melahuac nenreyes yesquiaj, pampa tla ijcon nentequihuajquej yesquiaj niman tejhuamej no titequihuaquej yesquiaj nemohuan. 
<span class="verse" id="C14_9">9&#160;</span>Nejhua nicnemilia ica tejhuamej apóstoles Dios otechcau hasta tlacuitlapan, quen on tlacamej yejhuan yoquintlahuelcajquej ipan miquilistli, niman ica tlacatij quen on yejhuan tetlamahuisoltiaj imixpan on tlacamej niman on ilhuicactequitquej<a href='#FN35' epub:type='noteref' class='noteref'>‡</a>. 
<span class="verse" id="C14_10">10&#160;</span>On tlalticpactlacamej quinemiliaj ica semi xtitlamatquej pampa tictlacamatij Cristo, niman nemejhuamej nenquinemiliaj ica sanoyej<a href='#FN36' epub:type='noteref' class='noteref'>§</a> nentlamatquej. On tlalticpactlacamej quinemiliaj ica xtitlajtlajtohuaj ican tequihuajyotl niman nemejhuamej nenquinemiliaj ica nentlajtlajtohuaj ican hueyi tequihuajyotl. On tlalticpactlacamej xtechtencaquij, yej nemejhuamej mechtlacaitaj. 
<span class="verse" id="C14_11">11&#160;</span>Hasta aman titlajyohuiyaj ican apistli niman amictli, niman techpolohua totlaquen. On tlacamej sanoyej techtlajyohuiltiaj niman xticpiaj tochan ipan in tlalticpactli. 
<span class="verse" id="C14_12">12&#160;</span>Tisiahuij sanoyej ica titequitij ican tomahuan. Ijcuac techhuijhuicaltiaj, tictlajtlaniliaj Dios ma quintiochihua on yejhuan techhuijhuicaltiaj. Niman ijcuac techtlahuelitaj niman techtlajyohuiltiaj, tejhuamej tiquimijyohuiyaj. 
<span class="verse" id="C14_13">13&#160;</span>Ijcuac techtenehuiliaj on tlen xcuajli, tiquinnanquiliaj ica tlajtojli yejhuan yemanqui. Hasta ipan in tonajli techpiaj quen tlajsojli niman quen itlaj tentlacahuijli. </div>
<div class='p'>
<span class="verse" id="C14_14">14&#160;</span>Nejhua nemechtlajcuilhuiya in tlajtlamach<a href='#FN37' epub:type='noteref' class='noteref'>*</a> xpara nemechpinajtia, yej para nemechtlacanonotza, pampa nennotlajsojcaconehuan. 
<span class="verse" id="C14_15">15&#160;</span>Masqui nenquipiasquiaj canaj majtlactli mil temachtijquej yejhuan mechmachtisquiaj ican itemachtil Cristo, xnenquipiasquiaj miyec tajtli. Nejhua oninochiu quen nemotaj, pampa ijcuac onemechijlij on temachtilistli yejhuan quitemaca temaquixtilistli, onenquiselijquej. 
<span class="verse" id="C14_16">16&#160;</span>Yejhua ica, tej, nemechtlachicahuilia xmohuicacan quen ninohuica. 
<span class="verse" id="C14_17">17&#160;</span>Niman nemechtitlanilia Timoteo para mechpalehuis nenquelnamiquisquej quen ninohuica. Yejhua quen notlajsojcaconeu itech toTeco niman nochipa quichihua quen quitocarohua para toTeco. Yejhua mechelnamictis quen ijqui nicyecana nonemilis ihuan Cristo, no ijqui quen nitemachtia nochihuiyan campa niau ipan nochimej on tiopantin. </div>
<div class='p'>
<span class="verse" id="C14_18">18&#160;</span>Semej nemejhuamej nohueyimatij, pampa quinemiliaj xqueman nias nemechonotzas. 
<span class="verse" id="C14_19">19&#160;</span>Pero saniman nias nemechontas tla toTeco quinequi. Ijcuacon niquitas tla on nohueyimatquej melahuac quipiaj poder noso san tlajtlajtohuaj. 
<span class="verse" id="C14_20">20&#160;</span>Campa Dios tlamandarohua oncaj xsan tlajtoltin, yej no oncaj poder. 
<span class="verse" id="C14_21">21&#160;</span>¿Tlinon, tej, nenquinequij? Ijcuac nias nemotech, ¿nenquinequij para nemechnotzas ican notlahuel, noso nemechnotzas ican tetlajsojtlalistli<a href='#FN38' epub:type='noteref' class='noteref'>†</a> niman yolyemanilistli?  </div>
<div class='psalmlabel' id='C15_0'> 5</div>
<div class='s'>Pablo quitlajtlacolmaca se tlacatl yejhuan quipia itlacpanan quen imosaj </div>
<div class='p'>
<span class="verse" id="C15_1">1&#160;</span>Machiya, tej, ica nemotzajlan nemi se tlacatl yejhuan quipia itlacpanan quen imosaj. On quen on tlajtlacojli sanoyej<a href='#FN39' epub:type='noteref' class='noteref'>*</a> xcuajli hasta on yejhuan xquixmatij Dios xijcon quichihuaj. 
<span class="verse" id="C15_2">2&#160;</span>Aman, tej, xnicmati quen ijqui oc<a href='#FN40' epub:type='noteref' class='noteref'>†</a> hueli nemohueyimatij. Nonequi para nemejhuamej nemajmanasquiaj. Niman nonequi para xquixtican nemotzalan on tlacatl yejhuan quichihua on quen on tlajtlacojli. 
<span class="verse" id="C15_3">3&#160;</span>Masqui nejhua xompa nemohuan ninemi, quen ompa nemohuan ninemisquia. Tla ijcon, tej, on tlacatl yejhuan quichihua on quen on tlajtlacojli ye cuajli yonictlajtlacolmacac quen nictlajtlacolmacasquia tla ompa ninemisquia. 
<span class="verse" id="C15_4-5">4-5&#160;</span>Ijcuac nemosentlalijsquej ican itocatzin toTeco Jesucristo, nejhua quen ompa nemohuan ninemisquia. Ipan on tonajli xmactilican Satanás on tlacatl ican ipoder Jesucristo yejhuan nemohuan onyas para ma tlajyohui itlalnacayo. Ijcon ialma nomaquixtis ijcuac toTeco Jesucristo huajlas. </div>
<div class='p'>
<span class="verse" id="C15_6">6&#160;</span>Xquitocarohua nemohueyimatisquej. ¿Tlen xnenquimatij on tlajtojli yejhuan quijtohua: “San achijtzin tlaxocolilistli<a href='#FN41' epub:type='noteref' class='noteref'>‡</a> cajcocui nochi on tixtli de harina”? 
<span class="verse" id="C15_7">7&#160;</span>Yejhua on tlacatl yejhuan quichihua in tlajtlacojli quen on tlaxocolilistli yejhuan cajcocui nochi on tixtli. Yejhua ica xquixtican on tlacatl para ma ca ma quimijtlacojtia on ocsequimej ican itlajtlacol. Ijcuacon nennemisquej quen yejhua on tixtli yejhuan xquipia tlaxocolilistli. Nicmati ica melahuac nenchipajcanemij, pampa sa no Cristo san topampa oquihuentlalijquej quen on borreguito yejhuan quihuentlaliayaj ipan on ilhuitl itoca pascua. 
<span class="verse" id="C15_8">8&#160;</span>Aman, tej, ijcon quen on hebreos xquicuaj pan yejhua quipia tlaxocolilistli ipan on ilhuitl pascua, no ijqui tejhuamej ma tiquixtican nochi xcuajlilistli niman tlajtlacojli totzajlan. Niman ijcon ma tinemican ixpan Dios ican cuajli toyojlo niman ican melajcanemilistli. </div>
<div class='p'>
<span class="verse" id="C15_9">9&#160;</span>Ipan ocse notlajcuilolamau onemechijlij para ma ca inhuan xmonelocan on yejhuan ahuilnemij. 
<span class="verse" id="C15_10">10&#160;</span>Pero nejhua xonemechijlisnec xquintlalcahuican on yejhuan xquixmatij Dios. On, tej, melahuac ica yejhuamej ahuilnemij, sanoyej tlamach quinejnequij quipiasquej, tlachtequij niman quinyectenehuaj on tlamachijchiutin intajtzitzinhuan. Pero para huelisquia nenquintlalcahuisquiaj nonequisquia nenquisasquiaj ipan in tlalticpactli. 
<span class="verse" id="C15_11">11&#160;</span>Nejhua, tej, yej nemechijlisnequiya ma ca ihuan xmonelocan on yejhuan notenehua quineltoca Cristo, pero nemi ipan ahuilnemilistli, noso sanoyej tlajtlamach<a href='#FN42' epub:type='noteref' class='noteref'>§</a> quinoyaxcatisnequi, noso quinyectenehua on tlamachijchiutin itajtzitzihuan, noso tetejtenehua, noso tlahuani, noso tlachtequi. Nion siquiera ihuan xtlacuacan on yejhuan ijcon quichihua. 
<span class="verse" id="C15_12-13">12-13&#160;</span>Xnotequiu para niquintlajtlacolmacas on xtlaneltocaquej. On quenomej Dios quintlajtlacolmacas. Nemejhuamej, tej, nonequi nenquintlajtlacolmacasquej on tlaneltocaquej. Yejhua ica, tej, xquixtican nemotzajlan on tlajtlacolejquetl.  </div>
<div class='psalmlabel' id='C16_0'> 6</div>
<div class='s'>On tlaneltocaquej xquintocarohua noteixpanhuisquej intech on tequihuajquej yejhuan xtlaneltocaj </div>
<div class='p'>
<span class="verse" id="C16_1">1&#160;</span>Ijcuac semej nemejhuamej nenquipiaj tlinon ica nenquiteixpanhuiaj yacaj ocse tocniu, ¿hasta tlica<a href='#FN43' epub:type='noteref' class='noteref'>*</a> conteixpanhuiya intech on tequihuajquej yejhuan xtlaneltocaj niman xquiteixpanhuiya intech on iyaxcahuan<a href='#FN44' epub:type='noteref' class='noteref'>†</a> Dios? 
<span class="verse" id="C16_2">2&#160;</span>¿Tlen xnenquimatij ica nemejhuamej yejhuan nenteyaxcahuan itech Dios nenquintlajtlacolmacasquej on tlalticpactlacamej? Niman tla ijcon nenquichihuasquej, ¿tlen nion on xnenhuelij nenquixtlalohuaj on tlajtlamach<a href='#FN45' epub:type='noteref' class='noteref'>‡</a> yejhuan xitlaj más hueyi quijtosnequi? 
<span class="verse" id="C16_3">3&#160;</span>¿Noso ca yej xnenquimatij ica hasta on ilhucactequitquej<a href='#FN46' epub:type='noteref' class='noteref'>§</a> tiquintlajtlacolmacasquej? Tla tejhuamej tiquintlajtlacolmacasquej on ilhuicactequitquej, tla ijcon, más huelis tiquintlajtlacolmacasquej on tlacamej yejhuan quichihuaj tlajtlamach ipan in nemilistli. 
<span class="verse" id="C16_4">4&#160;</span>Tla ipan nemonemilis nenquipiaj tlinon ica nenquiteixpanhuisquej yacaj ocse tocniu, ¿tlica nenconteixpanhuiyaj intech on jueces yejhuan xtlaneltocaj? 
<span class="verse" id="C16_5">5&#160;</span>Yejhua in quemaj niquijtohua para achi ma mechpinajti. ¿Tlen nemotzajlan xnemi nion se tlamatqui yejhuan quimatis quen ijqui quixtlalos niman quinyectlalis nemocnihuan? 
<span class="verse" id="C16_6">6&#160;</span>¿Ijqui nonequi para se tocniu quiteixpanhuis yacaj ocse intech on jueces yejhuan xtlaneltocaj? ¡Nemechijlia, tej, ica ca! </div>
<div class='p'>
<span class="verse" id="C16_7">7&#160;</span>San pampa ijcon nemoteixpanhuijtoquej, nenquiteititijtoquej ica sanenca nentlaneltocaj. Más cuajli nenquijyohuisquej on ijcuac xcuajli mechchihuiliaj. Más cuajli nenquimocahuilisquej ma mechcuilican itlaj. 
<span class="verse" id="C16_8">8&#160;</span>Pero nemejhuamej yej xijqui nenquichihuaj. Xcuajli nenquitechihuiliaj niman nentetlachtequiliaj. Niman nenquinchihuiliaj yejhua on nemocnihuan itech Cristo. 
<span class="verse" id="C16_9">9&#160;</span>¿Tlen xnenquimatij ica on xcuajcualtin tlacamej xhuelis calaquisquej ne campa Dios tlamandarohua? Ma ca xmocajcayahuacan, yej cuajli xmatican ica on yejhuan ahuilnemij, noso on yejhuan quiyectenehuaj on tlamachijchiutin intajtzitzihuan, xcalaquisquej ne campa Dios tlamandarohua. No xcalaquisquej on yejhuan sihuapajpatlaj, noso tlacapajpatlaj, noso on sihuamej yejhuan quelehuiaj sihuamej, noso on tlacamej yejhuan quelehuiaj tlacamej. 
<span class="verse" id="C16_10">10&#160;</span>Niman no xcalaquisquej ne campa Dios tlamandarohua on yejhuan tlachtequij, yejhuan sanoyej<a href='#FN47' epub:type='noteref' class='noteref'>*</a> tlajtlamach quinoyaxcatisnequi, yejhuan tlahuancanemij, yejhuan tetejtenehuaj, niman on yejhuan tlaixpachojquej. 
<span class="verse" id="C16_11">11&#160;</span>Sequimej nemejhuamej nenquichihuayaj on quen on tlajtlacojli. Pero itechcopa toTeco Jesucristo, niman itechcopa on iEspíritu toDios, yomechyolchipajquej niman nenmejetoquej itech Dios, niman sa no Dios oquijtoj ica motlajtlacolhuan yonotlaxtlau. </div>
<div class='s'>Icuerpo se tlacatl yejhua itiopan on Espíritu Santo </div>
<div class='p'>
<span class="verse" id="C16_12">12&#160;</span>Ijquin nijtohua: “Nochi tlen nicnequi, huelis nicchihuas.” On melahuac, pero xnochi tlen huelis nicchihuas huelis nechpalehuis ica on tlen cuajli. Masqui huelis niquijtos: “Nochi tlen nicnequis huelis nicchihuas”, pero nejhua xitlaj<a href='#FN48' epub:type='noteref' class='noteref'>†</a> nicnocahuilis ma nechchihualti para nicchihuas on tlen xcuajli. 
<span class="verse" id="C16_13">13&#160;</span>Niman no nijtohua ijquin: “On tlacuajli oncaj para calaqui ipan on teijti niman on ijtitl<a href='#FN49' epub:type='noteref' class='noteref'>‡</a> oncaj para quiselia on tlacuajli.” On melahuac, pero se tonajli yes xoc onyasquej tlacuajli nion ijtitl pampa Dios ijqui quichihuas. Pero on tocuerpo xoncaj para ahuilnemilistli. Yej ticpiaj tocuerpo para ticchihuasquej on tlen toTeco quinequi, niman toTeco nemi para quejehuas tocuerpo. 
<span class="verse" id="C16_14">14&#160;</span>Niman ijcon quen Dios ican ipoder oquiyolitij niman oquetzteu Cristo ne ipan itlalcon, no quichihuas ijquin tohuan. </div>
<div class='p'>
<span class="verse" id="C16_15">15&#160;</span>¿Tlen xnenquimatij ica nemocuerpo yejhua se parte ipan icuerpo Cristo? Tla ijcon, ¿nictlalis in nocuerpo yejhuan se parte icuerpo Cristo san secan ihuan icuerpo se sihuatl yejhuan ahuilnemi? ¡Ca, xqueman! 
<span class="verse" id="C16_16">16&#160;</span>¿Tlen xnenquimatij nemejhuamej ica ijcuac se tlacatl nosentlalia ihuan se sihuajahuilnenquetl, yejhuamej san se cuerpo huajnochihuaj? In Yectlajcuilojli ijquin quijtohua: “On omemej san se cuerpo huajnochihua.” 
<span class="verse" id="C16_17">17&#160;</span>Pero ijcuac se tlacatl nosentlalia san secan ihuan on toTeco, san se espíritu huajnochihuaj. </div>
<div class='p'>
<span class="verse" id="C16_18">18&#160;</span>Xtlalcahuican, tej, on ahuilnemilistli. Xoncaj ocse tlajtlacojli yejhuan quijtlacohua icuerpo se tlacatl xquen yejhua on quen on tlajtlacojli. 
<span class="verse" id="C16_19">19&#160;</span>¿Tlen xnenquimatij ica nemocuerpo yejhua itiopan on Espíritu Santo? Yejhua in Espíritu, Dios omechmacac, niman yejhua chanti nemopan. Ijcon, tej, nemocuerpo xnemoyaxca. 
<span class="verse" id="C16_20">20&#160;</span>Dios sanoyej patioj omechcou. Yejhua ica xtlacaitacan Dios ican nemocuerpo, niman ican nemoalmas, pampa in ometipan yejhua iyaxca Dios.  </div>
<div class='psalmlabel' id='C17_0'> 7</div>
<div class='s'>Pablo tetlacanonotza quen ijqui nonequi nemisquej yejhuan nonamictiaj </div>
<div class='p'>
<span class="verse" id="C17_1">1&#160;</span>Aman nemechnanquilia yejhua ica on tlen tlajtlamach<a href='#FN50' epub:type='noteref' class='noteref'>*</a> onennechtlajtoltijquej ipan nemotlajcuilolamau. Melahuac cuajli yesquia para se tlacatl xnonamictisquia. 
<span class="verse" id="C17_2">2&#160;</span>Pero pampa miyequej ahuilnemij, más cuajli para cada tlacatl quipias isihuau, niman cada sihuatl quipias ihuehuentzin. 
<span class="verse" id="C17_3">3&#160;</span>On tehuehuentzin nonequi quimactilis isihuau nochi tlen nonequi quiselis. Niman on tesihuau no ijqui nonequi quimactilis ihuehuentzin nochi tlen nonequi quiselis. 
<span class="verse" id="C17_4">4&#160;</span>Ijcuac on sihuatl nonamictia, xoc yejhua iyaxca<a href='#FN51' epub:type='noteref' class='noteref'>†</a> on itlalnacayo, yej quimactilia ihuehuentzin. Sa no ijqui, tej, on tlacatl ijcuac nonamictia, xoc yejhua iyaxca on itlalnacayo, yej quimactilia on isihuau. 
<span class="verse" id="C17_5">5&#160;</span>Ma ca xmonenequican<a href='#FN52' epub:type='noteref' class='noteref'>‡</a> nennemisquej quen nemij on yehuan yononamictijquej. Pero tla saman nenquitlapejpeniaj nemoxelosquej se tiempo para san ica nemocahuasquej nenquichihuasquej oración, huelis para nemonenequisquej tla achtoj san se nemoyojlo nenquipiaj. Pero tla yotlan nenquichihuaj oración, más cuajli para ocsejpa nemohuicasquej quen quitocarohua nemij on yejhuan yononamictijquej. Ijcon xchihuacan para ma ca itlaj ica mechtlajcalis Satanás ipan tlajtlacojli. </div>
<div class='p'>
<span class="verse" id="C17_6">6&#160;</span>On tlen yonemechtlajcuilhuij xquijtosnequi ica nemechnahuatia para xmonamictican, yej nemechcahuilia. 
<span class="verse" id="C17_7">7&#160;</span>Sa no nejhua nicnequisquia para ma ca xmonamictican quen nejhua xninonamictia, pero nochi tisesentlamantiquej. Sequimej Dios oquintlayocolij insihuau noso inhuehuentzin, niman ocsequimej oquintlayocolij impaquilis masqui xnonamictiaj. </div>
<div class='p'>
<span class="verse" id="C17_8">8&#160;</span>Aman nemechnotza nemejhuamej yejhuan xnemonamictiaj niman nemejhuamej yejhuan nencahualtzitzintin. Nemechijlia ica más cuajli yesquia tla no ijqui nocahuasquiaj quen nejhua. 
<span class="verse" id="C17_9">9&#160;</span>Pero tla xhueli nemoteltlaliaj, xmonamictican, pampa más cuajli nemonamictisquej xquen nenquipiasquej elehuilistli<a href='#FN53' epub:type='noteref' class='noteref'>§</a> hasta campa xoc hueli. </div>
<div class='p'>
<span class="verse" id="C17_10">10&#160;</span>Aman nicpia se tlanahuatijli para on yejhuan yononamictijquej. In xejhua notlanahuatil, yej itlanahuatil toTeco. On tlanahuatijli sa no yejhua in. On sihuatl ma ca ma nocacahua noso noxotoni ihuan ihuehuentzin. 
<span class="verse" id="C17_11">11&#160;</span>Pero tla se sihuatl nocacahua noso noxotonia ihuan ihuehuentzin, ma ca ma nonamicti ihuan ocse tlacatl, noso tla hueli ma noyoltlali ihuan ihuehuentzin. Niman no ijqui on tlacatl ma ca ma nocacahua noso noxotoni ihuan isihuau. </div>
<div class='p'>
<span class="verse" id="C17_12">12&#160;</span>Niman para on ocsequimej niquinnahuatia, xican itlajtol toTeco, yej ican notlajtol, ica tla se tocniu quipia isihuau yejhuan xquineltoca Cristo, niman on sihuatl masqui ijcon paqui para ihuan chanti, ma ca ma nocacahua noso noxotoni ihuan. 
<span class="verse" id="C17_13">13&#160;</span>Niman tla yej, yejhua on tocniu sihuatl quipia ihuehuentzin yejhuan xtlaneltoca, niman on tlacatl masqui ijcon paqui para ihuan chanti, ma ca ma nocacahua noso noxotoni ihuan. 
<span class="verse" id="C17_14">14&#160;</span>Ijcon ma quichihua pampa se tlacatl yejhuan xquineltoca Cristo quiselia se tlatiochihualistli itech Dios pampa isihuau quineltoca Cristo. Niman no ijqui se sihuatl yejhuan xtlaneltoca quiselia se tlatiochihualistli pampa ihuehuentzin tlaneltoca. Tla xijcon yesquia, inconehuan xhuelisquiaj quiselisquiaj itlatiochihualis Dios, pero aman quiseliaj. 
<span class="verse" id="C17_15">15&#160;</span>Pero tla on tehuehuentzin noso on tesihuau yejhuan xtlaneltoca yejhua quinequi tecahuas noso noxotonis, ma quichihua. Ijcon, tej, on tocniu tlacatl noso on tocniu sihuatl nocahuas tlamacajtli, pampa Dios otechnotz para tinemisquej ican yolsehuilistli. 
<span class="verse" id="C17_16">16&#160;</span>Sihuatl, tejhua xticmati, pero cas mohuehuentzin quiselis temaquixtilistli san mopampa. Noso tejhua tlacatl, tejhua xticmati, pero cas mosihuau quiselis temaquixtilistli san mopampa. </div>
<div class='s'>Nonequi tinemisquej quen Dios otechnotz </div>
<div class='p'>
<span class="verse" id="C17_17">17&#160;</span>Cada se ma nohuica quen toTeco oquitlalij ipan itequiu, niman ma nemi quen nemiya ijcuac opeu quineltoca Cristo. Yejhua in nitlanahuatia ipan nochi on tiopantin. 
<span class="verse" id="C17_18">18&#160;</span>In se ejemplo. Tla yacaj ye quipiaya on nescayotl ipan inacayo itoca circuncisión ijcuac opeu quineltoca Cristo, ma ijqui nocahua. Niman tla yacaj xquipiaya on nescayotl ijcuac opeu quineltoca Cristo, ma ijqui nocahua 
<span class="verse" id="C17_19">19&#160;</span>pampa xitlaj<a href='#FN54' epub:type='noteref' class='noteref'>*</a> quijtosnequi tla ticpias circuncisión noso ca. Yej hueyi quijtosnequi tla tictlacamatis itlanahuatilhuan Dios. 
<span class="verse" id="C17_20">20&#160;</span>Cada se, tej, nonequi nemis quen nemiya ijcuac opeu quineltoca Cristo. 
<span class="verse" id="C17_21">21&#160;</span>Tla yacaj tlanamactli catca ijcuac oquineltocac Cristo, ma ca ma nopajsolo yejhua ica on. Pero tla yejhua quita ica huelis quimacahuasquej, ma quichihua canica para xoc tlanamactli yes. 
<span class="verse" id="C17_22">22&#160;</span>Ijcon cuajli para quichihuas, pampa ijcuac se tlanamactli quineltoca Cristo, nocahua tlamacactli itech ipoder Satanás. Sa no ijqui, on tlacatl yejhuan xtlanamactli catca itech se tlacatl yejhuan iteco, nocuepa itlanamacau Cristo ijcuac pehua quineltoca. 
<span class="verse" id="C17_23">23&#160;</span>Sanoyej patioj omechcou Cristo. Yejhua ica ma ca xmocahuilican mechpiacan tlanamactin on tlacamej. 
<span class="verse" id="C17_24">24&#160;</span>Ijcon, tej, nocnihuan, cada se de nemejhuamej xnemican quen nemiya ijcuac onenpejquej nenquineltocaj Cristo, niman xmohuicacan ihuan Dios. </div>
<div class='s'>Pablo quintlacanonotza on yejhuan xtehuan nemi niman on cacahualtin </div>
<div class='p'>
<span class="verse" id="C17_25">25&#160;</span>Aman nemechnotza on yejhuan xe nonamictiaj. ToTeco xoquijtoj on tlen cuajli para ticchihuasquej, yej nemechijlia tlen nejhua nicnemilia. Niman nicnemilia ica nechmelahua<a href='#FN55' epub:type='noteref' class='noteref'>†</a> nenquitlalisquej nemoyojlo notech ipampa on hueyi teicnelilistli<a href='#FN56' epub:type='noteref' class='noteref'>‡</a> yejhuan toTeco yonechmacac. 
<span class="verse" id="C17_26">26&#160;</span>Nejhua nicnemilia ica se tlacatl noso se sihuatl más cuajli nocahuas quen aman nemi. Ijquin nicnemilia ipampa on xcuajli tonaltin yejhuan ticpanohuaj. 
<span class="verse" id="C17_27">27&#160;</span>Tla yotimonamictij, ma ca tehuan timocacahuas. Niman tla xe timonamictia, ma ca xnejnequi timonamictis. 
<span class="verse" id="C17_28">28&#160;</span>Pero tla se tlacatl nonamictia, xtlajtlacohua. Niman tla se ichpochtli nonamictia, no xtlajtlacohua. Pero on yehuan nonamictiaj tlajtlamach quimpajsolohua ipan in nemilistli, niman nejhua nicnequisquia ma ca ma quipiacan. </div>
<div class='p'>
<span class="verse" id="C17_29">29&#160;</span>Nocnihuan, tlinon nejhua niquijtosnequi sa no yejhua in: xoc ticpiaj miyec tonaltin. Yejhua ica ipan in quesqui tonaltin, on yejhuan yononamictijquej ma nemican quen xnonamictisquiaj para ma quichihuacan itequiu toTeco. 
<span class="verse" id="C17_30">30&#160;</span>On yejhuan najmanaj, ma nemican quen xnajmanasquiaj, niman on yejhuan paquij, ma nemican quen xpaquisquiaj, niman on yejhuan tlacohuaj, ma nemican quen xinyaxca yesquia on tlen quicohuaj. 
<span class="verse" id="C17_31">31&#160;</span>On tlacamej yejhuan quinyoltilana niman quinpactia on tlajtlamach yejhuan quisa ipan in tlalticpactli, xquitocarohua ica nopactisquej on tlajtlamach, pampa on nochi san panos niman tlamis. </div>
<div class='p'>
<span class="verse" id="C17_32">32&#160;</span>Nicnequisquia para ma ca xconmatztiacan on tlajtlamach yejhuan oncaj ipan in tlalticpactli. On yejhuan xsihuahuaj notequimaca ica on tlajtlamach yejhuan oncaj ipan itequiu toTeco pampa yejhuamej quinequij quipactisquej. 
<span class="verse" id="C17_33">33&#160;</span>Pero on yejhuan sihuahuaj, notequimaca ica on tlajtlamach yejhuan oncaj ipan in tlalticpactli pampa yejhua quinequi quipactis isihuau. 
<span class="verse" id="C17_34">34&#160;</span>No ijqui, tej, ocse tlamantic notequimaca on sihuatl yejhuan tehuan nemi niman on yejhuan ichpochtli. On yejhuan ichpochtli notequimaca ica on tlajtlamach yejhuan oncaj ipan itequiu toTeco para ijqui yejyejticaj itech Dios sanquen ican itlalnacayo niman ialma. Pero on sihuatl yejhuan tehuan nemi, notequimaca ica on tlajtlamach yejhuan oncaj ipan in tlalticpactli para quipactia ihuehuentzin. </div>
<div class='p'>
<span class="verse" id="C17_35">35&#160;</span>Yejhua in tlen niquijtohua, niquijtohua para nemechpalehuis, xpara yej nemechteltlalis ica nemonamictisquej. Nicnequisquia xnemican cuajli, niman xmotemacacan ican nochi nemoyojlo ipan itequiu toTeco. </div>
<div class='p'>
<span class="verse" id="C17_36">36&#160;</span>Pero tla yacaj tajtli quinemilia ica más cuajli para se ichpoch ma nonamicti pampa ye ichpochlamajtzintitiu niman quita ica más cuajli para nonamictis, ma quichihua on tajtli quen yejhua quinequis. Huelis nonamictis, yejhua on xtlajtlacojli. 
<span class="verse" id="C17_37">37&#160;</span>Pero tla ocse tajtli ican nochi iyojlo niman xpampa polihui, yej iselti quinemilia ica cuajli niman quisetlalia ipan iyojlo para quejehuas ichpoch nochipa iselti, cuajli quichihua. 
<span class="verse" id="C17_38">38&#160;</span>Ijcon, tej, on yejhuan quinamictia ichpoch cuajli quichihua, pero on yejhuan xquinamictia ichpoch más cuajli quichihua. </div>
<div class='p'>
<span class="verse" id="C17_39">39&#160;</span>On sihuatl yejhuan tehuan nemi, nemi quen salijticaj ica on tlanahuatijli ihuan ihuehuentzin chica on ihuehuentzin nemi. Pero tla on ihuehuentzin yomic, yejhua huelis ocsejpa nonamictis san aquinon ihuan quinequis. Pero tla nonamictis, ma quichihua ihuan se yejhuan quineltoca toTeco. 
<span class="verse" id="C17_40">40&#160;</span>Pero nicnemilia ica más nemisquia ican pactli, tla xoc nonamictisquia. Niman no nicnemilia ica iEspíritu Dios onechmacac tetlacanonotzajli yejhuan yonemechmacac.  </div>
<div class='psalmlabel' id='C18_0'> 8</div>
<div class='s'>Pablo tetlacanonotza ica on tlacuajli yejhuan yoquihuentlalijcaj intech on tlamachijchihualtin intajtzitzihuan </div>
<div class='p'>
<span class="verse" id="C18_1">1&#160;</span>Aman nemechnanquilia on tetlajtoltilistli yejhuan onennechtlalilijquej yejhua ica on tla huelis nocuas on tlacuajli yejhuan yoquihuentlalijcaj intech on tlamachijchihualtin intajtzitzihuan. Melahuac tejhuamej ticmatij ica yoticajsicamatquej ica on tlacuajli. Ijcuac se tlacatl quinemilia ica cuajli cajsicamati, on cajsicamatilistli quichihua para ica nohueyimati, pero on tetlajsojtlalistli<a href='#FN57' epub:type='noteref' class='noteref'>*</a> techmelajcatlalia ipan totlaneltoc. 
<span class="verse" id="C18_2">2&#160;</span>Tla yacaj quinemilia cajsicamati tlajtlamach<a href='#FN58' epub:type='noteref' class='noteref'>†</a>, quijtosnequi ica oc<a href='#FN59' epub:type='noteref' class='noteref'>‡</a> xcajsicamati quen nonequi. 
<span class="verse" id="C18_3">3&#160;</span>Pero tla yacaj quitlajsojtla Dios, Dios cuajli quixmatzticaj. </div>
<div class='p'>
<span class="verse" id="C18_4">4&#160;</span>Yejhua ica, tej, ica on tlacuajli yejhuan yoquihuentlalijcaj intech on tlamachijchihualtin intajtzitzihuan, ticmatztoquej ica nion se xoncaj noso xnemi yejhuan melahuac Dios de yejhuan on tlamachijchihualtin intajtzitzihuan. Niman no ticmatztoquej ica san se Dios nemi. 
<span class="verse" id="C18_5">5&#160;</span>Masqui onyasquiaj ne ipan cielo<a href='#FN60' epub:type='noteref' class='noteref'>§</a> noso ipan in tlalticpactli on tlajtlamach yejhuan notenehuasquia dioses, niman masqui onyasquiaj miyequej yejhua in dioses niman tecomej, 
<span class="verse" id="C18_6">6&#160;</span>para tejhuamej san se Dios ticpiaj. Yejhua toTajtzin yejhuan oquitlalij nochi tlajtlamach niman tejhuamej tinemij para yejhua. Niman no san se toTeco ticpia, niman on toTeco yejhua Jesucristo. Yejhua itechcopa onotlalij nochi tlajtlamach niman itechcopa tinemij. </div>
<div class='p'>
<span class="verse" id="C18_7">7&#160;</span>Pero xnochimej tocnihuan quimatij yejhua in. Sequimej yejhuan ijqui nohuicayaj quinhueyiliayaj on tlamachijchihualtin intajtzitzihuan, hasta aman quinemiliaj ica quinhueyiliaj ijcuac quicuaj on tlacuajli. Yejhua ica ijcuac quicuaj on tlacuajli, quinemiliaj quijtlacohuaj intlamachilis pampa xe cojtiquej impan intlaneltoc. 
<span class="verse" id="C18_8">8&#160;</span>On tlen ticuaj xejhua techpatla ihuan Dios. Xitlaj ica techpalehuis tla ticuasquej, nion xitlaj<a href='#FN61' epub:type='noteref' class='noteref'>*</a> ticpolosquej tla xticcuasquej. 
<span class="verse" id="C18_9">9&#160;</span>Masqui hueli nencuaj nochi tlajtlamach, xmotacan sa no nemejhuamej para ma ca nenquitlajcalisquej ipan tlajtlacojli yacaj yejhuan xcojtic ipan itlaneltoc. 
<span class="verse" id="C18_10">10&#160;</span>In se ejemplo. Tejhua timotenehua ica nochi ticmati ica on tlacuajli. ¿Tlinon nochihuas, tej, tla yacaj tocniu yejhuan xcojtic ipan itlaneltoc mitzitas titlacuas ne ijtic on tiopan campa oncaj on yejhuan tlamachijchihualtin intajtzitzihuan, niman no noyolehuas quicuas on tlacuajli yejhuan yoquihuentlalijquej? 
<span class="verse" id="C18_11">11&#160;</span>Tla ijcon, tej, mocniu yejhuan xcojtic ipan itlaneltoc polihuis san ipampa on tlen timotenehua ticmati. Xquelnamiqui ica Cristo no ipampa omic. 
<span class="verse" id="C18_12">12&#160;</span>Ijcuac ijcon titlajtlacohua itech se tocniu, niman tictlamachilispolohua, tejhua no titlajtlacohua itech Cristo. 
<span class="verse" id="C18_13">13&#160;</span>Yejhua ica, tej, tla nictlajcalis ipan tlajtlacojli se nocniu ipampa on tlen nicua, xqueman ocsejpa nicuas nacatl para ma ca nictlajcalis ipan tlajtlacojli.  </div>
<div class='psalmlabel' id='C19_0'> 9</div>
<div class='s'>Pablo oquijtoj on tlen quimelahua quichihuasquej on apóstoles </div>
<div class='p'>
<span class="verse" id="C19_1">1&#160;</span>Nejhua, tej, nimacaticaj niman no niapóstol. Nejhua oniquitac toTeco Jesús. Niman sa no nemejhuamej onentlaneltocaquej ipampa on tequitl yejhuan nemotzajlan onicchiu para toTeco. 
<span class="verse" id="C19_2">2&#160;</span>Tla para ocsequimej xniapóstol, para nemejhuamej quemaj niapóstol, pampa nemejhuamej onenquineltocaquej on toTeco ijcuac onemechmachtij. On yejhua ica nesi ica melahuac niapóstol. </div>
<div class='p'>
<span class="verse" id="C19_3">3&#160;</span>Aman nemechijlis quen ijqui ninomanahuis intech on yejhuan nechixcomacaj<a href='#FN62' epub:type='noteref' class='noteref'>*</a> tlajtlamach. 
<span class="verse" id="C19_4">4&#160;</span>Nechmelahua<a href='#FN63' epub:type='noteref' class='noteref'>†</a> nicselis on tlen nechmacaj para nicuas niman niconis pampa on tequitl nicchihua. 
<span class="verse" id="C19_5">5&#160;</span>Niman tla nicpiasquia nosihuau, no nechmelahuasquia nicuicatinemisquia campa niau ijcon quen quichihuaj on ocsequimej apóstoles, niman icnihuan on toTeco, niman Pedro. 
<span class="verse" id="C19_6">6&#160;</span>¿Nenquinemiliaj ica san Bernabé niman nejhua ica oncaj titequitisquej ican tomahuan para sa no tejhuamej titotequipanosquej chica titemachtiaj? 
<span class="verse" id="C19_7">7&#160;</span>Xacaj sa no yejhua notlaxtlahuilia tla tequiti quen soldado. Niman on yejhuan quitoca uvas hueli quicua on tlacyotl yejhuan quisa ipan icojtlaquilyo. Niman on yejhuan quimpixtinemi on borreguitos hueli xconi on leche ijcuac yoquimpatzcac. 
<span class="verse" id="C19_8">8&#160;</span>Niman ma ca xquijtocan ica san nicnejnemilia on tlen nemechijlia pampa on itlanahuatil Moisés on ijqui quijtohua. 
<span class="verse" id="C19_9">9&#160;</span>Ijquin tlajcuilolnesticaj ipan on itlanahuatil Moisés: “Ma ca xtentematlayoti on huacax ijcuac quiteinia on trigo chica cacahuayo quixtia.” Dios ijcon oquijtoj xsan pampa oquinmelnamic on huacaxtin, 
<span class="verse" id="C19_10">10&#160;</span>yej pampa tejhuamej techajmatzticatca. Yejhua in tlanahuatijli tlajtohua ica tejhuamej yejhuan tiitlaquehualhuan toTeco. Yejhua ica, tej, sanquen on tlacatl yejhuan tlaxoponia<a href='#FN64' epub:type='noteref' class='noteref'>‡</a> niman on yejhuan pixca quitocarohua tequitisquej ican tlamachalistli<a href='#FN65' epub:type='noteref' class='noteref'>§</a> para cada se quiselis on tlacyotl yejhuan quitocarohua. 
<span class="verse" id="C19_11">11&#160;</span>Tla tejhuamej otictocaquej<a href='#FN66' epub:type='noteref' class='noteref'>*</a> ipan nemoyojlo on tlen yectli tlajtojli, tla ijcon ¿xno techtocarohua ticpixcasquej nemotzalan on tlen ica titopanoltisquej? 
<span class="verse" id="C19_12">12&#160;</span>Tla ocsequimej quinmelahua nemotech quiselisquej on tlen ica notequipanosquej, tejhuamej más sanoyej<a href='#FN67' epub:type='noteref' class='noteref'>†</a> techmelahua. Pero tejhuamej xticuij on tlen techmelahua. Yej ocse tlamantic ticchihuaj. Nochi ticualijyohuijtihuij para ma ca noteltlalis itlaj ica on cuajli tlajtojli de Cristo. 
<span class="verse" id="C19_13">13&#160;</span>Nemejhuamej cuajli nenquimatztoquej ica on yejhuan quichihuaj itequiu Dios ipan ihueyi tiopan on hebreos quiseliaj intlacual ne itech on tiopan. Niman on yejhuan quinhuentlaliaj on yolquej ne tlaixpan<a href='#FN68' epub:type='noteref' class='noteref'>‡</a> no quiseliaj on huentli quen cada se caxilia. 
<span class="verse" id="C19_14">14&#160;</span>No ijqui, tej, otlanahuatij toTeco, para on yejhuan quiteijliaj on cuajli tlajtojli yejhuan quitemaca temaquixtilistli quinmelahua quiselisquej tlen quicuasquej itech on intequiu. 
<span class="verse" id="C19_15">15&#160;</span>Pero nejhua xnicchihua itlaj on tlen nechmelahua. Nion aman xnemechijcuilohuilia yejhua in para itlaj xnechmacacan. ¡Nicnequisquia, tej, yej achtoj ma nimiqui para ma ca nemechtlajtlanis xnechpalehuican! </div>
<div class='p'>
<span class="verse" id="C19_16">16&#160;</span>Nejhua, tej, xquitocarohua ninohueyimatis ica nicteijlia on cuajli tlajtojli yejhuan quitemaca temaquixtilistli, pampa on yejhua nechtocarohua nicchihuas. ¡Lástima de nejhua, tla xnicteijlis on temachijli yejhuan quitemaca temaquixtilistli! 
<span class="verse" id="C19_17">17&#160;</span>Yejhua ica, tej, tla nicchihuas pampa ijcon onictlapejpenij, toTeco nechtlaxtlahuilisquia. Pero xnicchihua pampa nejhua onictlapejpenij nicchihuas. San nicchihua pampa Dios onechnahuatij. 
<span class="verse" id="C19_18">18&#160;</span>¿Catlejhua, tej, notlaxtlahuil yejhua ica on? Notlaxtlahuil sa no yejhua on paquilistli yejhuan nicselia ijcuac nicteijlia on cuajli tlajtojli yejhuan quitemaca temaquixtilistli masqui xnictlani tomin. Ijcon xnicui on tlen nechmelahua nicselis pampa nitequiti quen temachtijquetl. </div>
<div class='p'>
<span class="verse" id="C19_19">19&#160;</span>Masqui xnitlanamactli itech yacaj tlacatl, nochi tlacatl itech ninochihua tlanamactli para más miyequej niquinhuicas itech Cristo. 
<span class="verse" id="C19_20">20&#160;</span>Ijcuac ninemi intzajlan on hebreos, ninochihua quen yejhuamej para niquinhuicas itech Cristo. In quijtosnequi ica ijcuac ninemi intzajlan on yejhuan quitlacamatij itlanahuatil Moisés, nictlacamati on tlanahuatijli masqui xnonequi para nictlacamatis on tlanahuatijli. Ijquin nicchihua para niquinhuicas itech Cristo on yejhuan quitlacamatij on tlanahuatijli. 
<span class="verse" id="C19_21">21&#160;</span>Ijcuac ninemi intzajlan on yejhuan xquipiaj itlanahuatil Moisés, ninohuica quen yejhuamej para niquinhuicas itech Cristo on yejhuan xquipiaj on tlanahuatijli. Yejhua in xquijtosnequi tla xnitlacamati itlanahuatil Dios, pampa nejhua melahuac nictlacamati itlanahuatil Cristo. 
<span class="verse" id="C19_22">22&#160;</span>Ijcuac ninemi intzajlan on yejhuan xcojtiquej ipan intlaneltoc, nejhua ninochihua quen yejhuamej para niquimpalehuis más ipan intlaneltoc. Yejhua ica nenquitaj ica ninohuica quen cada se nohuica para ijcon masqui sa quen ijqui hueli semej nomaquixtisquej. 
<span class="verse" id="C19_23">23&#160;</span>Niman nochi on nicchihua para on temachtijli yejhuan techmaca temaquixtilistli ma tequiti ipan inyojlo, niman para ijcon nicselis on tlatiochihualistli yejhuan nechtocarohua. </div>
<div class='p'>
<span class="verse" id="C19_24">24&#160;</span>Nemejhuamej cuajli nenquimatztoquej ica ipan se tlacsalistli<a href='#FN69' epub:type='noteref' class='noteref'>§</a> miyequej tehuan notlatlanij, pero san se tetlani niman quiselia on tetlayocolijli. Nemejhuamej no ijqui xmotlatlanican ipan se tlacsalistli ixpan Dios, niman xmotlalocan para nenquitlanisquej on tetlayocolijli yejhuan Dios quinequi mechmacas. 
<span class="verse" id="C19_25">25&#160;</span>Nochimej yejhuan tehuan notlatlanij ipan se tlacsalistli, quejehuaj intlalnacayo para tlaxicosquej. Yejhuamej ijcon quichihuaj para tetlanij niman quiseliaj quen intetlayocolil se cuaxochitl tlachijchiutli ican xojtli. Yejhuamej quiseliaj on cuaxochitl yejhuan xhuejcahui oncaj, pero tejhuamej titotlatlanij para ticselisquej se tetlayocolijli yejhuan nochipa onyas. 
<span class="verse" id="C19_26">26&#160;</span>Yejhua ica, tej, ipan notlacsalis ixpan Dios, xsecan niconmelahua, niman xsa quen ijqui nicchihua itequiu Cristo quen quichihua on tlahuisoquetl yejhuan san ipan ajacatl panohua imatepayol. 
<span class="verse" id="C19_27">27&#160;</span>Notlalnacayo niquixtlamachtia quen nonequi para nechtlacamatis. Ijcon nicchihua para xnechquixtisquej ipan on tlacsalistli niman ijcon xnicpolos notetlayocolil ijcuac yotlan nicteijlia on itlajtoltzin Dios.  </div>
<div class='psalmlabel' id='C110_0'> 10</div>
<div class='s'>Pablo tetlacanonotza ica xquitocarohua quinhueyilisquej on tlamachijchijhualtin intajtzitzihuan </div>
<div class='p'>
<span class="verse" id="C110_1">1&#160;</span>Nicnequi, nocnihuan, para xmatican tlinon impan onochiu on toachtojtajhuan yejhuan oyajquej ihuan Moisés. Nochimej yejhuamej onenquej itzintlan on moxtli, niman nochimej yejhuamej itlajcotian opanoquej on Mar Rojo. 
<span class="verse" id="C110_2">2&#160;</span>Ijcon, tej, ijcuac nochimej onocuatequijquej ica on moxtli niman ica on mar, onochijquej inomachtijcahuan Moisés. 
<span class="verse" id="C110_3">3&#160;</span>Niman nochimej ocuajquej san se tlacuajli espiritual yejhuan Dios oquinmacac de ne ilhuicac. 
<span class="verse" id="C110_4">4&#160;</span>Niman nochimej san se atl espiritual oconiquej yejhuan Dios oquinmacac itech on tetl. Niman on tetl quijtosnequi Cristo yejhuan ompa inhuan yaya. 
<span class="verse" id="C110_5">5&#160;</span>Masqui ijcon oquiselijquej, más miyequej xoquipactijquej Dios, niman yejhua ica más miyequej omijmiquej imanyan on tlapatlaco. </div>
<div class='p'>
<span class="verse" id="C110_6">6&#160;</span>Nochi on tlen tlajtlamach<a href='#FN70' epub:type='noteref' class='noteref'>*</a> onochiu para techititiaj ica ma ca ticnejnequisquej on tlen xcuajli tlajtlamach quen yejhuamej oquichijquej. 
<span class="verse" id="C110_7">7&#160;</span>Ma ca tiquinhueyilican on tlamachijchiutin intajtzitzihuan quen sequimej yejhuamej oquichijquej, pampa in Yectlajcuilojli ijquin quijtohua: “On tlacamej onotlalijquej para otlacuajquej niman otlahuanquej, niman quemaj opeu nijtotiaj.” 
<span class="verse" id="C110_8">8&#160;</span>Nion ma ca tiahuilnemican quen sequimej yejhuamej oquichijquej, niman san ipan se tonajli omiquej sempoajli<a href='#FN71' epub:type='noteref' class='noteref'>†</a> huan yeyi mil tlacamej. 
<span class="verse" id="C110_9">9&#160;</span>Nion ma ca tictlatlatacan iijyohuilis toTeco Dios quen sequimej yejhuamej oquichijquej, niman yejhua ica omiquej ijcuac oquincuajcuajquej on cohuamej. 
<span class="verse" id="C110_10">10&#160;</span>Nion ma ca itlaj xquijtohuilican Dios quen sequimej yejhuamej oquichijquej, niman yejhua ica oquinmictij on ilhuicactequitquetl<a href='#FN72' epub:type='noteref' class='noteref'>‡</a> yejhuan quipia poder para temictia. </div>
<div class='p'>
<span class="verse" id="C110_11">11&#160;</span>Nochi yejhua on yejhuan impan onochiu on toachtojtajhuan onotlajcuiloltlalij ipan on Yectlajcuilojli quen se ejemplo para ma ca no ijqui ticchihuasquej, yejhuan tinemij ipan in sa ica nochi tonaltin. 
<span class="verse" id="C110_12">12&#160;</span>Yejhua ica on yejhuan quinemiliaj melajcanemij, ma notacan sa no yejhuamej para ma ca huetzisquej. 
<span class="verse" id="C110_13">13&#160;</span>Xmatican ica on tetlatlatalistin yejhuan nenquimpiaj sa no ijqui on tetlatlatalistin yejhuan ocsequimej tlalticpactlacamej quimpiaj. Pero Dios yolmelajqui niman mechpalehuis para on tetlatlatalistin ma ca nemopan huajlacan yejhuan sanoyej temojtij yejhuan nemejhuamej xhuelis nenquixicosquej. Yej ijcuac mechtlatlatasquej, Dios mechmacas se ojtli campaca huelis nenquitlalcahuisquej on tetlatlatalistli, niman ijqui huelis nenquixicosquej. </div>
<div class='p'>
<span class="verse" id="C110_14">14&#160;</span>Yejhua ica notlajsojcaicnihuan, xquintlalcahuijtiacan on tlamachijchihualtin intajtzitzihuan. Ma ca sa xquinmahuistilican. 
<span class="verse" id="C110_15">15&#160;</span>Nejhua nemechnotza quen tlacamej yejhuan cajsicamatij. Sa no nemejhuamej xquixtlalocan tla melahuac noso xmelahuac on tlen nemechijlia. 
<span class="verse" id="C110_16">16&#160;</span>Ijcuac xe ticuaj on santa cena, tictlajtlaniliaj toTeco ma quitiochihua on vino. Niman ijcuac ticonij on vino, titopanextiaj ica san secan tinemij intechcopa iyesyo Cristo. No ijqui ijcuac ticuaj on pan yejhuan tictlatlapanaj, titopanextiaj ica san secan tinemij itechcopa icuerpo Cristo. 
<span class="verse" id="C110_17">17&#160;</span>Pampa san se pan oncaj, timiyequej san se cuerpo titochihuaj. Ijquin nochihua pampa tinochimej ticuaj san se pan. </div>
<div class='p'>
<span class="verse" id="C110_18">18&#160;</span>Xquitacan quen nohuicaj on hebreos. Yejhuamej ijcuac quicuaj on huentli yejhuan quihuentlaliaj itlaixpan<a href='#FN73' epub:type='noteref' class='noteref'>§</a> Dios, san se inyojlo quipiaj. 
<span class="verse" id="C110_19">19&#160;</span>Xniquijtosnequi, tej, ica on tlamachijchihualtin totajtzitimej quipiaj itlaj hueyilistli, nion xniquijtosnequi ica on nacatl yejhuan quihuentlaliaj ne tlaixpan más hueyi quijtosnequi xquen itlaj ocse nacatl. 
<span class="verse" id="C110_20">20&#160;</span>Yej niquijtosnequi ica ijcuac on yejhuan xquixmatij Dios itlaj quihuentlaliaj ipan intlaixpan, xDios quihuentlaliliaj, yej quihuentlaliliaj on yejhuan xcuajcualtin espíritus. Niman nejhua xnicnequi xmohuicacan inhuan on xcuajcualtin espíritus. 
<span class="verse" id="C110_21">21&#160;</span>Xhuelis nenconisquej ipan icopa toTeco, niman no nenconisquej ipan incopa on xcuajcualtin espíritus. Niman no xhuelis nentlacuasquej ipan imesa on toTeco, niman nentlacuasquej ipan inmesa on xcuajcualtin espíritus. 
<span class="verse" id="C110_22">22&#160;</span>Noso ca, ¿yej ticnequij tictlahuelcuitisquej toTeco? ¿Tlen ticpiaj más poder xquen yejhua? </div>
<div class='p'>
<span class="verse" id="C110_23">23&#160;</span>On melahuac tlinon nijtohua, ica se tlamacajtli para quichihuas san tlen yejhua quinequis, pero xnochi cuajli on tlajtlamach. Se tlamacajtli para quichihuas san tlen yejhua quinequis, pero xnochi on tlajtlamach hueli teiscaltia ipan tlaneltoctli. 
<span class="verse" id="C110_24">24&#160;</span>Ma ca quitejtemo on tlen cuajli san para yejhua, yej ma quitejtemo on tlen cuajli para ocsequimej. 
<span class="verse" id="C110_25-26">25-26&#160;</span>Nochi on quech tlajtlamach nacatl quinamacaj ne tianquisco<a href='#FN74' epub:type='noteref' class='noteref'>*</a> huelis nencuasquej pampa in Yectlajcuilojli ijquin quijtohua: “In tlalticpactli niman nochi tlen ipan oncaj iyaxca<a href='#FN75' epub:type='noteref' class='noteref'>†</a> on toTeco.” Pero ma ca xtetlajtoltican tla on nacatl oquihuentlalijcaj intech on tlamachijchihualtin intajtzitzihuan para ijcon xmechpajsolos on nemotlamachilis. </div>
<div class='p'>
<span class="verse" id="C110_27">27&#160;</span>Tla se yejhuan xquineltoca Cristo mechnotza para ichan nemontlacuasquej niman nenquinequij nenyasquej, xcuacan nochi tlen mechtlalilisquej ipan nemoplato. Pero ma ca xtetlajtoltican tla on nacatl oquihuentlalijcaj ixpan on tlamachijchihualtin intajtzitzihuan para ma ca mechpajsolos on nemotlamachilis. 
<span class="verse" id="C110_28">28&#160;</span>Pero tla yacaj mechijlis: “In tlacuajli yoquihuentlalilijcaj intech on tlamachijchihualtin intajtzitzihuan”, tla ijcon ma ca xcuacan ipampa on yejhuan ijcon omechmachiltij, niman para ma ca nenquijtlacohuilisquej itlamachilis. 
<span class="verse" id="C110_29">29&#160;</span>Nemechijlia yejhua in xipampa nemotlamachilis, yej ipampa itlamachilis on yejhuan mechmachiltia. </div>
<div class='p'>Pero yacaj huelis quijtos: “¿Tlica<a href='#FN76' epub:type='noteref' class='noteref'>‡</a> xhuelis nicchihuas on tlen nicnequi san ipampa itlamachilis ocse tlacatl? 
<span class="verse" id="C110_30">30&#160;</span>Tla nejhua nicmaca tlaxtlahuijli Dios ipampa on tlen nicua, tla ijcon, ¿tlica, tej, yacaj quijtos ica nicchihua xcuajli ijcuac nicua on tlacuajli yejhuan yonicmacac tlaxtlahuijli Dios?” 
<span class="verse" id="C110_31">31&#160;</span>Tla nemejhuamej nentlacuaj, noso nenatlij, noso itlaj ocse nenquichihuaj, nochi xchihuacan para Dios ma quiseli hueyilistli. 
<span class="verse" id="C110_32">32&#160;</span>Ma ca xchihuacan itlaj yejhuan ica nopopolosquej itech Dios on hebreos, on xhebreos noso on yejhuan tlaneltocaj. 
<span class="verse" id="C110_33">33&#160;</span>Yej xchihuacan quen nejhua nicchihua. Nicchihua canica para nochi on tlen nicchihua ica niquimpactia nochimej. Xnictejtemohua on tlen cuajli san para nejhua, yej nictejtemohua on tlen cuajli para ocsequimej, para ijcon yejhuamej nomaquixtisquej.  </div>
<div class='psalmlabel' id='C111_0'> 11</div>
<div class='p'>
<span class="verse" id="C111_1">1&#160;</span>Nemejhuamej xtocacan noejemplo ijcon quen nejhua nictoca iejemplo Cristo. </div>
<div class='s'>On sihuamej nocuatlapachohuaj ijcuac calaquij ne tiopan para quiteititiaj on tetlacaitalistli </div>
<div class='p'>
<span class="verse" id="C111_2">2&#160;</span>Nocnihuan, nemechyectenehua pampa nochipa nennechelnamiquij niman nenquitlacamatij on temachtilistli yejhuan onemechmacac. 
<span class="verse" id="C111_3">3&#160;</span>Pero nicnequi xcajsicamatican ica on tlacatl yejhua tlayecanqui<a href='#FN77' epub:type='noteref' class='noteref'>*</a> itechica isihuau, niman Cristo yejhua tlayecanqui ipan cada tlacatl niman Dios tlayecanqui itech Cristo. 
<span class="verse" id="C111_4">4&#160;</span>Tla se tlacatl ne campa nosentlaliaj on yejhuan tlaneltocaj nocuatlapachohua ijcuac quichihua oración noso ijcuac quiteijlia on tiotlajtojli yejhuan oquiselij itech Dios, yejhua xquitlacaita Cristo. 
<span class="verse" id="C111_5">5&#160;</span>Pero tla se sihuatl xnocuatlapachohua ijcuac quichihua oración noso ijcuac quiteijlia on tiotlajtojli yejhuan quiselia itech Dios, yejhua xquitlacaita ihuehuentzin<a href='#FN78' epub:type='noteref' class='noteref'>†</a>, niman sa no ijqui quen noximasquia. 
<span class="verse" id="C111_6">6&#160;</span>Tla se sihuatl xnocuatlapachohua, ma quitequi nochi itzon. Pero tla pinahua para nochi quinotequilis itzon noso nocuaxicaltlalis, tla ijcon nonequi nocuatlapachos. 
<span class="verse" id="C111_7">7&#160;</span>On tlacatl xquitocarohua nocuatlapachos, pampa on tlacatl sa no yejhua itlachalis Dios niman yejhua quiteititia ihueyilis Dios. Pero on sihuatl quiteititia ihueyilis on tlacatl 
<span class="verse" id="C111_8">8&#160;</span>pampa ijcuac Dios oquitlalij on tlacatl xoquixtij itech on sihuatl, yej on sihuatl oquixtijquej itech on tlacatl. 
<span class="verse" id="C111_9">9&#160;</span>Dios xoquitlalij on tlacatl para yejhua on sihuatl, yej oquitlalij on sihuatl para yejhua on tlacatl. 
<span class="verse" id="C111_10">10&#160;</span>No ijqui san impampa on ilhuicactequitquej<a href='#FN79' epub:type='noteref' class='noteref'>‡</a>, on sihuatl nonequi nocuatlapachos para quiteititis ica quinocahuilia ma quiyecana ihuehuentzin. 
<span class="verse" id="C111_11">11&#160;</span>Pero ixpan toTeco on tlacatl xhueli nemi tla xejhua on sihuatl, nion yejhua on sihuatl xhueli nemi tla xejhua on tlacatl. 
<span class="verse" id="C111_12">12&#160;</span>Niman yejhua in melahuac, pampa ijcon quen on sihuatl oquixtijquej itech on tlacatl, no ijqui on tlacatl tlacati itech on sihuatl, niman yejhuamej nochimej quistoquej itech Dios. </div>
<div class='p'>
<span class="verse" id="C111_13">13&#160;</span>Sa no nemejhuamej xquixtlalocan tla cuajli para on sihuatl xnocuatlapachos ijcuac quichihuas oración itech Dios. 
<span class="verse" id="C111_14">14&#160;</span>Sa no nemotlamachilis mechmachiltia ica on tlacatl tepinajti tzonhuehueyac yes 
<span class="verse" id="C111_15">15&#160;</span>niman on sihuatl quiselia tetlacaitalistli ica tzonhuehueyac, pampa Dios oquimacac huehueyac itzon para ica nocuatlapachos. 
<span class="verse" id="C111_16">16&#160;</span>Pero tla yacaj quixnamiquisnequi on tlen niquijtohua, ma quimati ica nion tejhuamej yejhuan tiapóstoles, nion on tlaneltocaquej xticpiaj ocse costumbre. </div>
<div class='s'>On tlaneltocaquej ne Corinto xoquitlacaitaquej isanta Cena toTeco </div>
<div class='r'>(Mt. 26.26-29; Mr. 14.22-25; Lc. 22.14-20) </div>
<div class='p'>
<span class="verse" id="C111_17">17&#160;</span>Pero xnemechyectenehua ica in tlen aman nemechtlajcuilohuilis pampa nesi ijcuac nemosentlaliaj que xitlaj<a href='#FN80' epub:type='noteref' class='noteref'>§</a> ica mechpalehuiya. 
<span class="verse" id="C111_18">18&#160;</span>Yejhua in achtoj xcaquican. Onechijlijquej ica ijcuac nemosentlaliaj ipan nemotiopan, xsan se nemotlamachilis nenquipiaj, niman yejhua on achi nicneltoca. 
<span class="verse" id="C111_19">19&#160;</span>Ijcon nenquichihuaj pampa cas nenquinemiliaj nonequi nenquiteititisquej ica on yejhuan inhuan nencalactoquej más cuajli quineltoca Cristo xquen on ocsequimej. 
<span class="verse" id="C111_20">20&#160;</span>Ijcon, tej, ijcuac nemejhuamej nemosentlaliaj para nencuaj isanta cena on toTeco, xoc yejhua melahuac isanta cena toTeco nenquicuaj, 
<span class="verse" id="C111_21">21&#160;</span>pampa ijcuac pehua nentlacuaj, cada se nachtojhuiya para quinotilanilia tlinon quicuas. Niman chica sequimej nocahuaj ican apistli, ocsequimej hasta tlajtlahuanij. 
<span class="verse" id="C111_22">22&#160;</span>¿Tlen xnenquipiaj nemochan campa huelis nentlacuasquej niman nenatlisquej? Ijcon quen nenquichihuaj, nenquiteititiaj ica xnenquinnequij on tlaneltocaquej niman nenquimpinajtiaj on yejhuan xitlaj quipiaj. ¿Tlinon nenquinemiliaj quitocarohua nemechijlis yejhua ica on? ¿Nemechyectenehuas? ¡Ca, xnemechyectenehuas! </div>
<div class='p'>
<span class="verse" id="C111_23">23&#160;</span>Yonemechmacac on temachtilistli yejhuan onicselij itech toTeco. On temachtilistli sa no yejhua in. Sa no ipan on tlayohua, ijcuac toTeco Jesús oquitemactilijquej, ocontilan on pan, 
<span class="verse" id="C111_24">24&#160;</span>niman ijcuac yoquimacac tlaxtlahuijli Dios, oquitlatlapan, niman oquijtoj: “Xcuacan in. Yejhua quixnescayotia<a href='#FN81' epub:type='noteref' class='noteref'>*</a> notlalnacayo yejhuan nemopampa notemaca. Niman ijcuac nencuasquej xnechelnamiquican.” 
<span class="verse" id="C111_25">25&#160;</span>Niman ijcuac yotlan quicuaj on tiotlac tlacuajli, no ijqui ocontilan on copa, niman oquijtoj: “In vino quixnescayotia on yencuic pacto yejhuan notzimpehualtis ica noyesyo. Niman nochipa ijcuac nenconisquej, ica xnechelnamiquican.” 
<span class="verse" id="C111_26">26&#160;</span>Nochipa ijcuac nencuasquej in pan niman nenconisquej in vino, nenquipantlantijtiasquej hasta queman toTeco ocsejpa huajlas ica yejhua nemopampa omic. </div>
<div class='p'>
<span class="verse" id="C111_27">27&#160;</span>San aquinon yejhuan xquitlacaitas on pan ijcuac quicuas, niman icopa toTeco ijcuac conis, quipias tlajtlacojli pampa xquitlacaita itlalnacayo niman iyesyo toTeco. 
<span class="verse" id="C111_28">28&#160;</span>Yejhua ica, tej, cada se achtopa ma cuajli noyolita tla quipia tlajtlacojli ijcuac xe quicua on pan niman xe coni on vino. 
<span class="verse" id="C111_29">29&#160;</span>Ijcon xchihuacan, pampa tla se quicua on pan niman coni ivino toTeco, niman xquinemilia tlinon quijtosnequi ica itlalnacayo toTeco omic, quiselis itlahuel Dios, pampa quicua on pan niman coni on vino xijqui quen quitocarohua. 
<span class="verse" id="C111_30">30&#160;</span>Yejhua ica, tej, ne nemotzajlan miyequej nemij yejhuan cocoxquej, yejhuan xcojtiquej, niman sequimej yomiquej. 
<span class="verse" id="C111_31">31&#160;</span>Pero tla sa no tejhuamej achtopa cuajli titoyolitasquej tla ticpiaj tlajtlacojli, xticselisquej itlahuel Dios. 
<span class="verse" id="C111_32">32&#160;</span>Pero ijcuac toTeco techyolcuitia, yejhua techcastigarohua para ma ca techtlajtlacolmacas inhuan on tlalticpactlacamej. </div>
<div class='p'>
<span class="verse" id="C111_33">33&#160;</span>Yejhua ica nocnihuan, ijcuac nemosentlalisquej para nenquicuasquej on isanta cena toTeco, xquinchacan ocsequimej para ijcon san secan pehuas nentlacuasquej. 
<span class="verse" id="C111_34">34&#160;</span>Tla yacaj sanoyej<a href='#FN82' epub:type='noteref' class='noteref'>†</a> apismiqui, ma tlacua ichan para ma ca quiselis itlahuel Dios ijcuac tehuan nosentlalia. On ocsequi tlajtlamach<a href='#FN83' epub:type='noteref' class='noteref'>‡</a> niconyectlalis ijcuac nejhua nemechontas.  </div>
<div class='psalmlabel' id='C112_0'> 12</div>
<div class='s'>Pablo temachtia ica on tetlayocoliltin yejhuan on Espíritu Santo quintemaca </div>
<div class='p'>
<span class="verse" id="C112_1">1&#160;</span>Aman nocnihuan, nicnequi para xcajsicamatican ica on tetlayocoliltin yejhuan on Espíritu Santo mechmaca yejhuan mechhueliltia nenquichihuaj on tlen aman hueli nenquichihuaj. </div>
<div class='p'>
<span class="verse" id="C112_2">2&#160;</span>Nemejhuamej nenquimatztoquej ica ijcuac xe nenquineltocayaj Cristo, mechcajcayahuayaj para nenquihueyilisquej on tlamachijchihualtin intajtzitzihuan yejhuan xhuelij quijtohuaj nion se tlajtojli. 
<span class="verse" id="C112_3">3&#160;</span>Yejhua ica nicnequi para cuajli xmatican ica yejhuan tlajtohua ican ipoder on Espíritu Santo xhuelis quijtos: “¡Jesús yejhua xcuajli tlacatl!” Niman no on yejhuan xtlajtohua ican ipoder on Espíritu Santo, xhuelis quijtos: “¡Jesús yejhua toTeco!” </div>
<div class='p'>
<span class="verse" id="C112_4">4&#160;</span>Oncaj sesetlamantic tetlayocoliltin yejhuan se tlacatl huelis quiselis, pero san se Espíritu Santo quintemaca. 
<span class="verse" id="C112_5">5&#160;</span>Oncaj miyec sesetlamantic tlinon ica quitequipanohuaj toTeco, pero san se toTeco tinochimej tictequipanohuaj. 
<span class="verse" id="C112_6">6&#160;</span>Niman oncaj miyec sesetlamantic tequitl yejhuan Dios quichihua ipan tonemilis, pero san se Dios quichihua on tequitl. 
<span class="verse" id="C112_7">7&#160;</span>Ipan cada se on Espíritu Santo quipantlantia ipoder para quimpalehuiya nochimej. 
<span class="verse" id="C112_8">8&#160;</span>In se ejemplo. On Espíritu Santo sequimej quinmaca on tetlayocolijli yejhuan quinhueliltia para tlajtosquej ican tlamatquilistli<a href='#FN84' epub:type='noteref' class='noteref'>*</a>, niman ocsequimej sa no yejhua on Espíritu quinmaca on tetlayocolijli yejhuan quinhueliltia para tlajtosquej ican tlaixmatquilistli. 
<span class="verse" id="C112_9">9&#160;</span>Itech sa no yejhua on Espíritu sequimej quiseliaj cojtic tlaneltoctli, niman ocsequimej quiseliaj poder para huelij quimpajtiaj on cocoxquej. 
<span class="verse" id="C112_10">10&#160;</span>Sequimej itech sa no yejhua on Espíritu quiseliaj on tetlayocolijli yejhuan quinhueliltia quichihuaj milagros, niman ocsequimej quiseliaj on tetlayocolijli yejhuan quinhueliltia quiteijliaj on tiotlajtojli yejhuan quiseliaj itech Dios. On Espíritu sequimej quinmaca on tetlayocolijli yejhuan quinhueliltia para quitaj catlejhua tetlayocolijli quisa itech on Espíritu Santo niman catlejhua quisa itech on xcuajcualtin espíritus. Sequimej quiseliaj on tetlayocolijli yejhuan quinhueliltia tlajtlajtohuaj ocsequi yencuic tlajtoltin<a href='#FN85' epub:type='noteref' class='noteref'>†</a>. Niman sequimej quiseliaj on tetlayocolijli yejhuan quinhueliltia para huelij cajsicamati niman quiteijlia on tlen nijtohua ican on yencuic tlajtoltin. 
<span class="verse" id="C112_11">11&#160;</span>Nochi yejhua in tlajtlamach<a href='#FN86' epub:type='noteref' class='noteref'>‡</a> san se Espíritu quichihua. Niman sa no quen yejhua quinequi, ijqui quinmaca itlayocolilhuan cada se tlacatl. </div>
<div class='s'>Tinochimej titochihuaj san se tlalnacayotl </div>
<div class='p'>
<span class="verse" id="C112_12">12&#160;</span>Itlalnacayo se tlacatl miyec partes quipia. Pero masqui miyec on tlajtlamach, san se tlalnacayotl nochihuaj. No ijqui, tej, tejhuamej titochihuaj itlalnacayo Cristo. Masqui timiyequej yejhuan ticneltocaj Cristo, tinemij san secan quen itlalnacayo. 
<span class="verse" id="C112_13">13&#160;</span>Tinochimej oticselijquej san se Espíritu Santo. Ijcuac oticselijquej, san se tlalnacayotl otitochijquej masqui tihebreos noso xtihebreos, masqui titlanamactin noso titlamacahualtin. Tinochimej, tej, oticselijquej san se Espíritu. </div>
<div class='p'>
<span class="verse" id="C112_14">14&#160;</span>Sen tlalnacayotl xnochijchihua san ica se parte, yej ican miyec partes. 
<span class="verse" id="C112_15">15&#160;</span>Tla on icxitl quijtosquia: “Nejhua xnimatli niman yejhua ica xnitlapohuajli ipan on tlalnacayotl”, xsan yejhua ica on xoc tlapohuajli yes ipan on tlalnacayotl. 
<span class="verse" id="C112_16">16&#160;</span>Noso tla on nacastli quijtosquia: “Nejhua xnixtololojtli niman yejhua ica xnitlapohuajli ipan on tlalnacayotl”, xsan yejhua ica on xoc tlapohuajli yes ipan on tlalnacayotl. 
<span class="verse" id="C112_17">17&#160;</span>Tla on tlalnacayotl nochi ixtololojtli yesquia, ¿quen ijqui, tej, huelisquia tlacaquisquia? Noso tla on tlalnacayotl nochi nacastli yesquia, ¿quen ijqui, tej, huelisquia tlajnecuisquiaj? 
<span class="verse" id="C112_18">18&#160;</span>Pero Dios oquitlalij cada parte ipan totlalnacayo quen yejhua oquinec. 
<span class="verse" id="C112_19">19&#160;</span>Tla se tlacatl tlachijchiutli yesquia san ica se parte, ¿canon onyasquia itlalnacayo? 
<span class="verse" id="C112_20">20&#160;</span>Niman masqui aman oncaj miyec partes ipan totlalnacayo, nochi on partes san se tlalnacayotl nochihuaj. </div>
<div class='p'>
<span class="verse" id="C112_21">21&#160;</span>Yejhua ica, tixtololoj xhueli quijlia on toma: “Xtinechpolohua.” Nion totzontecon hueli quimijlia tocxihuan: “Xnennechpolohuaj.” 
<span class="verse" id="C112_22">22&#160;</span>Ca, yej ocse tlamantic. Ipartes totlalnacayo yejhuan nesi quen xmás huejhueyixtoquej, más nonequij sanoyej<a href='#FN87' epub:type='noteref' class='noteref'>§</a>. 
<span class="verse" id="C112_23">23&#160;</span>Niman ipartes totlalnacayo yejhuan nesi quen xipan cuenta tictlaliaj, nonequij cuajli tictlapachosquej. No ijqui ipartes totlalnacayo yejhuan xmás ticpanextiaj, más cuajli tictlapachosquej. 
<span class="verse" id="C112_24">24&#160;</span>Ipartes totlalnacayo yejhuan más ticpanextiaj xmás polihui notlapachos cuajli. Dios, tej, oquichijchiu on totlalnacayo para ma quiselij más tetlacaitalistli on parte yejhuan xmás cualtzin. 
<span class="verse" id="C112_25">25&#160;</span>Ijcon oquichijchiu para ma ca xexelijtiasquej on partes ipan totlalnacayo, yej cada parte ma quinnequi on ocsequimej partes. 
<span class="verse" id="C112_26">26&#160;</span>Ijcon, tej, tla se iparte totlalnacayo tlajyohuiya, nochimej on ocsequimej no tlajyohuiyaj; niman ijcuac se parte quiselia tetlacaitalistli, nochimej on ocsequimej no paquij. </div>
<div class='p'>
<span class="verse" id="C112_27">27&#160;</span>Nemochimej<a href='#FN88' epub:type='noteref' class='noteref'>*</a> nemochihuaj itlalnacayo Cristo, niman cada se de nemejhuamej se parte ipan on itlalnacayo. 
<span class="verse" id="C112_28">28&#160;</span>Ijcon, tej, intzajlan on yejhuan tlaneltocaquej, Dios oquincalactij miyequej ipan intequiu. Achtoj ocalactij apóstoles, ica ome tiotlajtojquej, ica yeyi temachtijquej, ica nahui on yejhuan quichihua milagros, quemaj on yejhuan huelij tepajtiaj, quemaj on yejhuan tepalehuiyaj, quemaj on yejhuan teyecanaj, niman quemaj on yejhuan tlajtlajtohuaj ican ocsequi yencuic tlajtoltin<a href='#FN89' epub:type='noteref' class='noteref'>†</a>. 
<span class="verse" id="C112_29">29&#160;</span>Tiquitaj, tej, ica xnochimej apóstoles, nion nochimej tiotlajtojquej. Xnochimej temachtijquej nion nochimej quichihuaj milagros. 
<span class="verse" id="C112_30">30&#160;</span>Xnochimej quipiaj poder para tepajtiaj. No xnochimej, tej, tlajtlajtohuaj ican ocsequi yencuic tlajtoltin noso hueli cajsicamati niman quiteijlia on tlen nijtohua ica on ocsequi yencuic tlajtoltin. 
<span class="verse" id="C112_31">31&#160;</span>Pero nemejhuamej más xtejtemocan nenquiselisquej itech Dios on tetlayocoliltin yejhuan más quimpalehuis on yejhuan tlaneltocaquej. </div>
<div class='p'>Niman aman nejhua nemechititis se ojtli yejhuan más sanoyej cuajli.  </div>
<div class='psalmlabel' id='C113_0'> 13</div>
<div class='s'>On tetlajsojtlalistli más hueyi quijtosnequi xquen on tlaneltocalistli niman tlamachalistli </div>
<div class='p'>
<span class="verse" id="C113_1">1&#160;</span>Tla nejhua nitlajtlajtosquia ican intlajtol<a href='#FN90' epub:type='noteref' class='noteref'>*</a> ocsequimej tlacamej niman intlajtol ilhuicactequitquej<a href='#FN91' epub:type='noteref' class='noteref'>†</a>, pero xnitetlajsojtla<a href='#FN92' epub:type='noteref' class='noteref'>‡</a>, notlajtol xitlaj<a href='#FN93' epub:type='noteref' class='noteref'>§</a> ica tlapalehuiya, yej san caquisti quen se tambor yejhuan cuini noso se campana yejhuan tzilini. 
<span class="verse" id="C113_2">2&#160;</span>Niman tla nicteijlisquia on tiotlajtojli yejhuan nicselisquia itech Dios, niman nicmatisquia nochi tlajtlamach<a href='#FN94' epub:type='noteref' class='noteref'>*</a> tlen yejhua quichtacapia, niman sanoyej<a href='#FN95' epub:type='noteref' class='noteref'>†</a> nitlajmatqui yesquia, niman nicpiasquia nochi on tlaneltoctli para huelisquia niquimejcuanisquia on tepemej ica notlaneltoc, pero xnitetlajsojtla, xitlaj niquijtosnequi. 
<span class="verse" id="C113_3">3&#160;</span>Tla nochi tlen nicpia niquinxexelohuilisquia on mayanquej, niman tla san tepampa nictemacasquia notlalnacayo para ma quitlatican, pero xnitetlajsojtlasquia, nochi yejhua on xitlaj ica nechpalehuisquia. </div>
<div class='p'>
<span class="verse" id="C113_4">4&#160;</span>On yejhuan tetlajsojtla quimijyohuia ocsequimej niman yolyemanqui. On yejhuan tetlajsojtla xnexicolej, niman xnohueyitenehua nion nohueyimati. </div>
<div class='p'>
<span class="verse" id="C113_5">5&#160;</span>On yejhuan tetlajsojtla xqueman xompayejyehua niman xquitejtemohua on tlen cuajli san para yejhua. On yejhuan tetlajsojtla xsan cuajcualani, niman xsa conelnamicticaj on tlen ocsequimej xcuajli quichihuiliaj. 
<span class="verse" id="C113_6">6&#160;</span>On yejhuan tetlajsojtla xpaqui ica on tlen xcuajli quichihuaj ocsequimej, yej paqui ijcuac quita tetlani on tlen cuajli. 
<span class="verse" id="C113_7">7&#160;</span>On yejhuan tetlajsojtla quipia iyojlo para quixicohua nochi tlajtlamach tlen xcuajli, para quineltoca on tlen cuajli intech ocsequimej, para quinnequilia nochi cuajli ma huajla impan ocsequimej, niman para quimijyohuis ocsequimej. </div>
<div class='p'>
<span class="verse" id="C113_8">8&#160;</span>On yejhuan tetlajsojtla xqueman tlamis itetlajsojtlalis. Pero yejcos on tonaltin ijcuac xoc nonequis para noteijlis on tiotlajtojli yejhuan quiseliaj itech Dios, nion xoc tlajtolos ican sesetlamantic yencuic tlajtoltin, niman xoc onyas on tlaixmatilistli. 
<span class="verse" id="C113_9">9&#160;</span>Aman totlaixmatilis xajsiticaj, niman on tiotlajtojli yejhuan Dios techmaca no xajsiticaj. 
<span class="verse" id="C113_10">10&#160;</span>Pero ijcuac huajlas on tlen ajsiticaj, nochi on tlen xajsiticaj ajsitias. </div>
<div class='p'>
<span class="verse" id="C113_11">11&#160;</span>Ijcuac nejhua niconetl catca, nitlajtlajtohuaya niman nitlanemiliaya quen se conetl. Pero ijcuac onitlacatiac, xoc oninohuicac quen se conetl. 
<span class="verse" id="C113_12">12&#160;</span>Aman quen ayautitlan tiquitaj on tlajtlamach itech ica Dios. Tejhuamej san tiquitaj quen tiquitasquiaj ipan se espejo yejhuan xcuajli tlacha. Pero ijcuac yejcos on tlen ajsiticaj, nochi on tlajtlamach itech ica Dios cuajli tiquitasquej. Aman xnochi cuajli niquixmati on tlajtlamach ica Dios. Pero ijcuac yejcos on tlen ajsiticaj, nochi cuajli niquixmatis quen Dios nechixmati. 
<span class="verse" id="C113_13">13&#160;</span>Aman, tej, yeyi tlamantli<a href='#FN96' epub:type='noteref' class='noteref'>‡</a> yejhuan xqueman tlamis: tlaneltocalistli, tlamachalistli<a href='#FN97' epub:type='noteref' class='noteref'>§</a> niman tetlajsojtlalistli. Pero on tetlajsojtlalistli yejhua más hueyi quijtosnequi.  </div>
<div class='psalmlabel' id='C114_0'> 14</div>
<div class='s'>Pablo quintlacanonotza on yejhuan tlajtlajtohuaj ican yencuiquej tlajtoltin </div>
<div class='p'>
<span class="verse" id="C114_1">1&#160;</span>Yejhua ica xchihuacan canica para nentetlajsojtlasquej<a href='#FN98' epub:type='noteref' class='noteref'>*</a>, niman no xnequican on tetlayocoliltin yejhuan on Espíritu Santo quitemaca. Niman más cuajli xnequican on tetlayocolijli yejhuan mechhueliltis nenquiteijlisquej on tiotlajtojli yejhuan Dios quitemaca. 
<span class="verse" id="C114_2">2&#160;</span>On yejhuan tlajtlajtohua ican sesetlamantic yencuiquej tlajtoltin<a href='#FN99' epub:type='noteref' class='noteref'>†</a>, xquinnojnotza on tlacamej, yej san quinojnotza Dios, pampa on tlacamej xcajsicamatij tlinon yejhua quijtohua. On tlen quijtohua, on Espíritu Santo quichihualtia para ma quijito on tlen iyanticaj. 
<span class="verse" id="C114_3">3&#160;</span>Pero on yejhuan quiteijlia on yectlajtojli yejhuan quiselia itech Dios, quinnojnotza tlacamej para ijqui quimiscaltia ipan intlaneltoc, para quinyolehua niman para quinyoltlalia. 
<span class="verse" id="C114_4">4&#160;</span>On yejhuan tlajtlajtohua ican sesetlamantic yencuiquej tlajtoltin sa no yejhua noscaltia ipan itlaneltoc. Pero on yejhuan quiteijlia on tiotlajtojli yejhuan quiselia itech Dios quimiscaltia ipan intlaneltoc nochi on tlaneltocaquej. </div>
<div class='p'>
<span class="verse" id="C114_5">5&#160;</span>Nicnequisquia ica nochimej nemejhuamej nenquipiasquiaj tetlayocolijli yejhuan mechhueliltis nentlajtlajtosquej ican sesetlamantic yencuiquej tlajtoltin. Pero más sanoyej<a href='#FN100' epub:type='noteref' class='noteref'>‡</a> cuajli yesquia tla nenquipiasquiaj on tetlayocolijli yejhuan mechhueliltisquia nenquiteijlisquiaj on tiotlajtojli yejhuan nenquiseliaj itech Dios. On yejhuan quiteijlia on tiotlajtojli más hueyi quijtosnequi xquen on yejhuan hueli tlajtlajtohua ican sesetlamantic yencuiquej tlajtoltin. Pero tla se hueli cajsicamati niman quiteijlia on tlen nijtohua ican on yencuiquej tlajtoltin para on yejhuan tlaneltocaquej noscaltiaj ipan intlaneltoc, no ijqui hueyi quijtosnequi. 
<span class="verse" id="C114_6">6&#160;</span>Yejhua ica, tej, nocnihuan, tla nejhua nias nemotech niman nemechnojnotzas ican sesetlamantic tlajtoltin, ¿tlinon ica mechpalehuis on tlen niquijitos? Xitlaj ica mechpalehuis. Pero tla nias nemotech niman nemechmelajcaijlis on tlen Dios onechijlij, noso nemechmacas itlaj tlamatquilistli<a href='#FN101' epub:type='noteref' class='noteref'>§</a> yejhuan quisa itech on tlen melahuac, noso nemechijlis itlaj tiotlajtojli yejhuan onicselij itech Dios, noso itlaj nemechmachtis, tla ijcon melahuac nihueli nemechpalehuiya. </div>
<div class='p'>
<span class="verse" id="C114_7">7&#160;</span>Ma tictlalican se ejemplo ica on acatlapitzajli niman on arpa yejhuan xquipiaj nemilistli. Tla on yejhuan tlatzotzona xtlatzotzona quen quitocarohua, xacaj hueli quimati tlinon quitzotzona. 
<span class="verse" id="C114_8">8&#160;</span>Niman tla on soldado yejhuan quipia tequitl para quipitzas on trompeta xquipitza quen quitocarohua, xacaj quichihuas cuenta para yas ipan guerra. 
<span class="verse" id="C114_9">9&#160;</span>Sa no ijqui, tej, nochihua nemohuan. Tla ipan nemotlajtol xnenquijtohuaj tlajtojli yejhuan huelis najsicamatis, ¿quen ijqui, tej, yacaj huelis cajsicamatis on tlen nenquijtohuaj? Tla ijcon nentlajtlajtohuaj, on tlen nenquijitohuaj san yau ipan ajacatl, niman xtepalehuiya. 
<span class="verse" id="C114_10">10&#160;</span>Ye ticmatztoquej ica oncaj miyec sesetlamantic tlajtoltin ipan in tlalticpactli, niman cada se quipia quen ijqui najsicamati. 
<span class="verse" id="C114_11">11&#160;</span>Pero tla nejhua xnicajsicamati on tlajtojli yejhuan se ica nechnotza, tla ijcon itech ninochihua quen on yejhuan xchanej, niman yejhua notech nochihua no quen se yejhuan xchanej. 
<span class="verse" id="C114_12">12&#160;</span>Yejhua ica, tej, pampa nemejhuamej nenquinequij nenquiselisquej on tetlayocoliltin yejhuan on Espíritu Santo quitemaca, xchihuacan canica para nenquipiasquej on yejhuan quimpalehuis para quimiscaltis ipan intlaneltoc on tlaneltocaquej. </div>
<div class='p'>
<span class="verse" id="C114_13">13&#160;</span>Tla ijcon, tej, tla yacaj tlajtlajtohua ican sesetlamantic yencuic tlajtojli, ma quichihua oración para Dios ma quimaca on tetlayocolijli yejhuan quihueliltis para huelis cajsicamatis niman quiteijlis on tlen quijtohua ica on sesetlamantic yencuiquej tlajtoltin. 
<span class="verse" id="C114_14">14&#160;</span>¿Tlica<a href='#FN102' epub:type='noteref' class='noteref'>*</a>? Pampa tla nicchihua oración ican ocse yencuic tlajtojli, on quen san ica noalma nicchihua oración, pero notlamachilis xcajsicamati on tlen noalma quijtohua. 
<span class="verse" id="C114_15">15&#160;</span>Tla ijcon, ¿tlinon nonequi nicchihuas? Nicchihuas sanquen. Pero masqui ipan noalma nicchihuas oración ica ocsequi yencuiquej tlajtoltin, no nicchihuas ipan se tlajtojli ican nocajsicamatilis. Noalma tlacuicatis ican ocse yencuic tlajtojli, pero no nitlacuicatis ipan on tlajtojli ican nocajsicamatilis. 
<span class="verse" id="C114_16">16&#160;</span>Ma ticonijtocan ica ne campa nemosentlaliaj ticueyilia Dios ipan moalma ican ocse yencuic tlajtojli, nemi se tlacatl yejhuan xmitztlajtolcaqui. Ijcuac ticmacas tlaxtlahuijli Dios, on tlacatl yejhua xhuelis quijtos: “Ma ijqui nochihua”, pampa yejhua xquimatis tlinon tiquijtohua. 
<span class="verse" id="C114_17">17&#160;</span>Masqui sanoyej cualtzin ticmacas tlaxtlahuijli Dios, mooración xhuelis quiscaltis on ocse tlacatl ipan itlaneltoc. 
<span class="verse" id="C114_18">18&#160;</span>Nicmaca tlaxtlahuijli Dios ica nejhua más nitlajtlajtohua ican ocse tlamantic yencuiquej tlajtoltin xquen nemochimej<a href='#FN103' epub:type='noteref' class='noteref'>†</a>. 
<span class="verse" id="C114_19">19&#160;</span>Pero ijcuac ninosentlalia inhuan on tlaneltocaquej, más nicuelita niquijtos san canaj macuijli tlajtojli yejhuan cuajli cajsicamatij para on ocsequimej cuajli niquinmachtia, xquen tla niquijtosquia majtlactli mil tlajtojli ican ocse tlamantic yencuiquej tlajtoltin yejhuan xhuelis cajsicamatisquej. </div>
<div class='p'>
<span class="verse" id="C114_20">20&#160;</span>Nocnihuan, ma ca xtlanemilican quen coconej. Nemejhuamej xchijchipajtiacan quen on coconej yejhuan xnomatij quichihuaj on tlen xcuajli. Pero ijcuac nentlanemilisquej, xchihuacan quen on tlacamej yejhuan yochijchicajquej. 
<span class="verse" id="C114_21">21&#160;</span>Ipan on itlanahuatil Dios ijquin tlajcuilolnesticaj: “Yejhua in país nicnotzas ican ocse tlamantic tlajtoltin niman ica incamac on yejhuan xchanejquej. Pero masqui ijcon nicchihuas, xnechtencaquisquej. Yejhua in oquijtoj toTeco.” 
<span class="verse" id="C114_22">22&#160;</span>Ijcon tiquitaj, tej, ica on tetlayocolijli yejhuan se quihueliltia tlajtlajtos ican ocse tlamantic yencuiquej tlajtoltin on yejhua quiteititia para on yejhuan xe tlaneltocaj, niman xpara on yejhuan yotlaneltocaquej. Pero on tetlayocolijli yejhuan se quihueliltia quiteijlis on tiotlajtojli yejhuan quiselia itech Dios, yejhua quiteititia para on yejhuan tlaneltocaquej niman xpara on yejhuan xe tlaneltocaj. 
<span class="verse" id="C114_23">23&#160;</span>Aman, tej, ¿tlinon nochihuas tla nemejhuamej tlaneltocaquej nemosentlaliaj niman nemochimej pehua nentlajtohuaj ican ocse tlamantic yencuiquej tlajtoltin, niman nemotzajlan calaquij on yejhuan xquimatij on cuajli tlajtojli yejhuan quitemaca temaquixtilistli, noso on yejhuan xquineltocaj Cristo? ¿Tlen xquijtosquej ica nemejhuamej yonenlojlocojtiaquej? 
<span class="verse" id="C114_24">24&#160;</span>Pero tla nemochimej nenquiteijliaj on tiotlajtojli yejhuan nenquiseliaj itech Dios, niman calaqui se yejhuan xquimati on cuajli tlajtojli yejhuan quitemaca temaquixtilistli, noso yejhuan xquineltoca Cristo, yejhua notlajtlacolmatis niman noyolpejpenas ijcuac caquis on tlen nochimej quijtojtoquej. 
<span class="verse" id="C114_25">25&#160;</span>Niman on tlen xcuajli tlajtlamach<a href='#FN104' epub:type='noteref' class='noteref'>‡</a> iyanticatca ipan iyojlo nopanextis. Niman notlacuenquetzas para quiyectenehuas Dios niman quijtos ica Dios melahuac nemotzajlan nemi. </div>
<div class='s'>Nochi ma nochihua ican cuidado niman quen quitojtocarohua </div>
<div class='p'>
<span class="verse" id="C114_26">26&#160;</span>Tla ijcon, tej, nocnihuan, on tlen nonequi nenquichihuasquej sa no yejhua in. Ijcuac nemosentlalisquej, cada se ma quipia on tlen quitlacuicatis, noso itlaj quitemachtis, noso quiteijlis on tiotlajtojli yejhuan oquiselij itech Dios, noso tlajtlajtos ican ocse tlamantic yencuic tlajtojli<a href='#FN105' epub:type='noteref' class='noteref'>§</a>, noso quiteijlia on tlen nijtohua ica on ocse tlamantic yencuic tlajtojli. Nochi tlajtlamach ma nochihua para ma quimpalehui ica ma noscaltican ipan intlaneltoc on tlaneltocaquej. 
<span class="verse" id="C114_27">27&#160;</span>Tla nemij yejhuan tlajtlajtohuaj ican sesetlamantic yencuiquej tlajtoltin, ma tlajtocan san ome noso yeyimej, niman ma ca san setipan ma tlajtocan. Niman se ma quiteijli on tlen nijtohua ica on ocse tlamantic yencuiquej tlajtoltin. 
<span class="verse" id="C114_28">28&#160;</span>Pero tla xnemi yejhuan hueli quiteijlia on tlen nijtohua ica on ocse tlamantic yencuiquej tlajtoltin, tla ijcon, ma ca yacaj ma tlajtlajto ica on yencuiquej tlajtoltin ne campa nosentlaliaj, yej cada se ma tlajto san ipan iyojlo niman ma conmati san ihuan Dios. 
<span class="verse" id="C114_29">29&#160;</span>Sa no ijqui, tej, omemej noso yeyimej ma quitemachtican on tiotlajtojli yejhuan oquiselijquej itech Dios, niman chica temachtia nemochimej<a href='#FN106' epub:type='noteref' class='noteref'>*</a> xquixtlalocan tla melahuac oquiselijquej itech Dios on tlen quitemachtiaj. 
<span class="verse" id="C114_30">30&#160;</span>Pero tla Dios quimacas se yencuic temachtilistli yacaj ocse yejhuan yehuaticaj, tla ijcon, on yejhuan temachtia ma nocajcahua niman ma cahuili tlajto on yejhuan quemach oquiselij yencuic temachtilistli. 
<span class="verse" id="C114_31">31&#160;</span>Tla ijcon, tej, nemochimej huelis cada se nenquijtosquej on tiotlajtojli yejhuan nenquiseliaj itech Dios para nochi on tlaneltocaquej cuajli cajsicamatztiasquej niman noyolejhuasquej. 
<span class="verse" id="C114_32">32&#160;</span>On yejhuan quipiaj tetlayocolijli yejhuan quinhueliltia para quiteijliaj on tiotlajtojli yejhuan oquiselijquej itech Dios yolyemanquej yesquej para quincahuilijtiasquej ocsequimej tlajtosquej, 
<span class="verse" id="C114_33-34">33-34&#160;</span>pampa Dios xcuelita para sa quen ijqui itlaj ma nochihua, yej cuelita on tlen nochihua cuajlotica. </div>
<div class='p'>On sihuamej xquintocarohua tlajtosquej ijcuac nomachtihua ipan itiopan Dios quen nochihua ipan nochi on tiopan campa on yejhuan teyaxcahuan<a href='#FN107' epub:type='noteref' class='noteref'>†</a> itech Dios nosentlaliaj. Yejhuamej xquincahuiliaj ma tlajtlajtocan, yej yejhuamej nonequi tetlacamatquej yesquej quen yejhua on itlanahuatil Dios tlanahuatia. 
<span class="verse" id="C114_35">35&#160;</span>Tla yejhuamej quinequij itlaj quimatisquej, ma quintlajtoltican inhuehuentzitzihuan ne inchan, pampa xcuajli nesi se sihuatl tlajtlajtos ne teixpan ipan tiopan. </div>
<div class='p'>
<span class="verse" id="C114_36">36&#160;</span>Xquelnamiquican ica Dios xnemotech opeu quitemaca itlajtol, niman ica no xsan nemejhuamej onenquiselijquej. 
<span class="verse" id="C114_37">37&#160;</span>Tla yacaj quinemilia quipia on tetlayocolijli yejhuan quihueliltia para quiteijlia on tiotlajtojli yejhuan quiselia itech Dios, noso quinemilia ica quipia ocse tetlayocolijli, nonequi cuajli quimatis ica in tlen nemechtlajcuilhuijticaj yejhua itlanahuatil toTeco. 
<span class="verse" id="C114_38">38&#160;</span>Tla yejhua xquiselis quen itlanahuatil toTeco, ma ca xselican on tlen yejhua quijtos. 
<span class="verse" id="C114_39">39&#160;</span>Ijcon, tej, nocnihuan, xchihuacan canica para nenquiteijlisquej on tiotlajtojli yejhuan nenquiseliaj itech Dios. Niman ma ca xtecajcahualtican on ica tlajtolo ican ocse tlamantic yencuiquej tlajtoltin. 
<span class="verse" id="C114_40">40&#160;</span>Pero yej, nochi xchihuacan quen quitocarohua, niman ma ca sa quen ijqui xchihuacan.  </div>
<div class='psalmlabel' id='C115_0'> 15</div>
<div class='s'>Cristo oyol niman onoquetzeu ipan itlalcon </div>
<div class='p'>
<span class="verse" id="C115_1">1&#160;</span>Aman, nocnihuan, nicnequi nemechelnamictis on cuajli tlajtojli yejhuan quitemaca temaquixtilistli yejhuan ica onemechnojnotz. In temachtilistli, yejhua onenquiselijquej, niman aman ipan nenmelajcanemij. 
<span class="verse" id="C115_2">2&#160;</span>Niman yejhua itechcopa nenquipiaj temaquixtilistli tla nenquejehuaj in tlen ica onemechmachtij. Pero tla xnenquejehuaj, tla ijcon sanencaj onentlaneltocaquej. </div>
<div class='p'>
<span class="verse" id="C115_3">3&#160;</span>Onemechmachiltij on temachtilistli yejhuan onicselij. Yejhua más hueyixticaj xquen ocse itlaj temachtilistli. On temachtilistli sa no yejhua in. Cristo omic san ipampa totlajtlacolhuan, quen on Yectlajcuilojli quijtohua. 
<span class="verse" id="C115_4">4&#160;</span>Quemaj oquitlaltocaquej, niman ipan yeyi tonajli oyoliu<a href='#FN108' epub:type='noteref' class='noteref'>*</a> niman onoquetzteu ipan itlalcon, ijcon quen on Yectlajcuilojli quijtohua. 
<span class="verse" id="C115_5">5&#160;</span>Ijcuac yoyoliu, oquinotitij Pedro, niman quemaj on majtlactli huan omemej apóstoles. 
<span class="verse" id="C115_6">6&#160;</span>Quemaj san secan oquinnotitij más de macuijli ciento tocnihuan. Más miyequej yejhuamej oc<a href='#FN109' epub:type='noteref' class='noteref'>†</a> nemij, masqui sequimej yomiquej. 
<span class="verse" id="C115_7">7&#160;</span>Más saquin<a href='#FN110' epub:type='noteref' class='noteref'>‡</a> oquinotitij Jacobo niman quemaj nochimej on apóstoles. </div>
<div class='p'>
<span class="verse" id="C115_8">8&#160;</span>Quemaj sa ica nochi onechnotitij, nejhua yejhuan sa quen on conetzintli yejhuan san huetzi. 
<span class="verse" id="C115_9">9&#160;</span>Nejhua, tej, xnihueyixticaj quen on ocsequimej apóstoles, niman nion achijtzin xnechmelahua<a href='#FN111' epub:type='noteref' class='noteref'>§</a> nechtocayotisquej apóstol pampa oniquintlahuelitac niman oniquintlajyohuiltij on tlaneltocaquej. 
<span class="verse" id="C115_10">10&#160;</span>Pero aman nejhua niapóstol pampa Dios onechtlalij ijqui ican iteicnelilis<a href='#FN112' epub:type='noteref' class='noteref'>*</a>. Niman iteicnelilis yejhuan onechmacac xsan ijqui onicuajcau. Yej nejhua más sanoyej<a href='#FN113' epub:type='noteref' class='noteref'>†</a> yonitequit xquen on ocsequimej apóstoles, masqui xsa no nejhua nitequiti, yej iteicnelilis Dios tequiti notechcopa. 
<span class="verse" id="C115_11">11&#160;</span>Pero xhueyi quijtosnequi tla on ocsequimej apóstoles más otequitquej, noso yej nejhua más onitequit. Yej on tlen más hueyi quijtosnequi sa no yejhua on ica tinochimej ticteijliaj sa no yejhua temachtijli, niman in temachtijli nenquineltocaj. </div>
<div class='s'>Tejhuamej no tiyolihuisquej niman titoquetztehuasquej ipan totlalcon quen Cristo </div>
<div class='p'>
<span class="verse" id="C115_12">12&#160;</span>Aman, tej, tla titemachtiaj ica Cristo oyoliu<a href='#FN114' epub:type='noteref' class='noteref'>‡</a> niman onoquetzteu ne ipan itlalcon, ¿tlica<a href='#FN115' epub:type='noteref' class='noteref'>§</a>, tej, semej nemejhuamej quijtohuaj ica xhuelis yolihuisquej niman noquetztehuasquej on mimiquej? 
<span class="verse" id="C115_13">13&#160;</span>Tla on mimiquej xhuelis yolihuisquej niman noquetztehuasquej, tla ijcon nion Cristo xoyoliu niman xonoquetzteu ne ipan itlalcon. 
<span class="verse" id="C115_14">14&#160;</span>Niman tla Cristo xoyoliu niman xonoquetzteu, on temachtijli yejhuan ticteijliaj xitlaj<a href='#FN116' epub:type='noteref' class='noteref'>*</a> quijtosnequi, niman on tlaneltoctli nenquipiaj no xitlaj quijtosnequi. 
<span class="verse" id="C115_15">15&#160;</span>Niman tla ijcon yesquia, tejhuamej yejhuan ticteixpantiliaj ica Dios oquiyolihuitij niman oquetzteu Cristo ipan itlalcon, san tictlajtolquetztehuilisquiaj Dios. Tla xhuelis yolihuisquej on mimiquej, tla ijcon, yejhua xnejli oquiyolihuitij Cristo. 
<span class="verse" id="C115_16">16&#160;</span>Tla melahuac yesquia xyolihuisquiaj niman xnoquetztehuasquiaj on mimiquej, tla ijcon, nion Cristo xoyoliu niman xonoquetzteu. 
<span class="verse" id="C115_17">17&#160;</span>Niman tla Cristo xoyol niman xonoquetzteu, tla ijcon, nemotlaneltoc xitlaj ica mechpalehuiya niman oc<a href='#FN117' epub:type='noteref' class='noteref'>†</a> mechtlajtlacolmacaticaj Dios. 
<span class="verse" id="C115_18">18&#160;</span>Niman tla ijcon, on mimiquej yejhuan oquineltocaquej Cristo no ixpolijtoquej. 
<span class="verse" id="C115_19">19&#160;</span>Niman tla totlamachalis itech Cristo techpalehuis san para ipan in nemilistli, tla ijcon, semi tixpolijtoquej ipan se hueyi ajmantli xquen nochimej on ocsequimej yejhuan nemij ipan in tlalticpactli. </div>
<div class='p'>
<span class="verse" id="C115_20">20&#160;</span>Pero Cristo melahuac oyoliu niman onoquetzteu ipan itlalcon. Niman yejhua yacatzticaj intech on mimiquej yejhuan yolihuisquej niman noquetztehuasquej ipan intlalcon. 
<span class="verse" id="C115_21">21&#160;</span>Ijcon quen ipampa se tlacatl otzimpeu on miquilistli ipan in tlalticpactli, no ijqui ipampa se tlacatl otzimpeu inyolihuilis on mimiquej. 
<span class="verse" id="C115_22">22&#160;</span>Ijcon quen nochimej miquij pampa itech Adán teconehuan, no ijqui nochimej yejhuan itech Cristo teyaxcahuan<a href='#FN118' epub:type='noteref' class='noteref'>‡</a> ocsejpa yolihuisquej. 
<span class="verse" id="C115_23">23&#160;</span>Pero cada se ipan nochihuas ijcuac contocaros. Achtoj Cristo oyoliu niman onoquetzteu quen on huelic yejhuan achtoj tlaqui ipan cojtli<a href='#FN119' epub:type='noteref' class='noteref'>§</a>. Quemaj ijcuac yejhua huajlas, quej yejhuamej on yejhuan iyaxcahuan yolihuisquej niman noquetztehuasquej. 
<span class="verse" id="C115_24">24&#160;</span>Quemaj yejcos on sa ica nochi tonajli ijcuac Cristo quinxoxotonis on yejhuan teyecanaj, niman on yejhuan quipiaj tequihuajyotl niman on yejhuan quipiaj poder. Ijcuacon yejhua quintemacas itech Dios on iTajtzin nochimej on yejhuan quinmandarohuaya. 
<span class="verse" id="C115_25">25&#160;</span>Cristo ica oncaj tlamandaros hasta ijcuac Dios quintlajcalis icxitlan nochimej on itlahuelicnihuan niman quitlacamatisquej. 
<span class="verse" id="C115_26">26&#160;</span>Niman on sa ica nochi itlahuelicniu yejhuan quitlanis, on yejhua on miquilistli. 
<span class="verse" id="C115_27">27&#160;</span>On Yectlajcuilojli quijtohua: “Dios nochi tlajtlamach<a href='#FN120' epub:type='noteref' class='noteref'>*</a> oquimactilij Cristo para quimandaros.” Pero ijcuac quijtohua ica nochi tlajtlamach oquimactilij, xquijtosnequi ica Dios tehuan onotemactilij. 
<span class="verse" id="C115_28">28&#160;</span>Ijcuac nochi on tlajtlamach quitlacamatis Cristo, sa no yejhua iConeu Dios notemactilis itech Dios yejhuan oquimactilij nochi on tlajtlamach yejhuan quimandarohua. Ijcuacon Dios cuajli quimandaros nochi san se hueyi. </div>
<div class='p'>
<span class="verse" id="C115_29">29&#160;</span>Tla on mimiquej xyolihuisquej niman xnoquetztehuasquej, ¿tlica, tej, sequimej impampa nocuatequiyaj? ¿Tlinon para, tej, ijcon quichihuaj tla xquineltocaj ica ipan ocse tonajli on mimiquej yolihuisquej? </div>
<div class='p'>
<span class="verse" id="C115_30">30&#160;</span>Niman tla on mimiquej xyolihuisquej, ¿tlica tejhuamej yejhuan tiapóstoles nochipa san ipampa on techmictisnequij? 
<span class="verse" id="C115_31">31&#160;</span>Nemechmelajcaijlia, nocnihuan, ica ijcon quen melahuac nennechpactiaj pampa nentlaneltocaj itech Cristo, no melahuac ica mojmostla nechmictisnequij. 
<span class="verse" id="C115_32">32&#160;</span>Nanica ipan in hueyican itoca Efeso oninoxixicoj inhuan on tlacamej quen ninoxixicosquia inhuan temojtijquej yolquej. ¿Tlinon nictlanisquia yejhua ica on, tej, tla melahuac yesquia ica on mimiquej xyolihuisquej? Más cuajli yesquia tla nicchihuasquia quen on tlajtojli quijtohua, yejhuan quijtohua: “Ma titlacuacan niman ma tatlican, pampa mostla timiquisquej.” </div>
<div class='p'>
<span class="verse" id="C115_33">33&#160;</span>Ma ca xmocahuilican mechcajcayahuacan. Oncaj tlajtojli yejhuan ijquin quijtohua: “On xcuajcualtin tehuicaltin quijtlacohuaj on tlen cuajli sequimej quichihuaj.” 
<span class="verse" id="C115_34">34&#160;</span>Xmelajcatlalican nemotlamachilis niman ma ca sa xchihuacan tlajtlacojli. Sequimej nemejhuamej xquixmatij Dios. Niman yejhua in niquijtohua para xpinahuacan. </div>
<div class='s'>Ijquin yolihuisquej niman noquetztehuasquej on mimiquej ipan intlalcon </div>
<div class='p'>
<span class="verse" id="C115_35">35&#160;</span>Pero cas yacaj tetlajtoltis: “¿Quen ijqui, tej, yolihuisquej<a href='#FN121' epub:type='noteref' class='noteref'>†</a> niman noquetztehuasquej on mimiquej? ¿Catlejhua on tlalnacayotl quipiasquej?” 
<span class="verse" id="C115_36">36&#160;</span>Yejhuan ijcon quijtohua nesi quen semi tonto, pampa ijcuac itlaj xinachtli quitocaj<a href='#FN122' epub:type='noteref' class='noteref'>‡</a>, xcaman ixhua niman noscaltia tla xachtopa palani inacayo on xinachtli ne ijtic tlajli. 
<span class="verse" id="C115_37">37&#160;</span>Niman ijcuac itlaj tictoca, xtictoca xojtli para yejhua ma ixhua, yej tictoca on xinachtli trigo noso itlaj ocse. 
<span class="verse" id="C115_38">38&#160;</span>Dios quimaca on xinachtli se tlacayotl quen yejhua quinequi. Niman cada ocse tlamantic xinachtli Dios quimaca itlacayo quen cuajli para quipias. 
<span class="verse" id="C115_39">39&#160;</span>Niman intlalnacayo on tlen nemij ipan in tlalticpactli xnochi sa no ijqui. On tlacamej, on huejhueyi yolquej, on totomej niman on michimej nochi ocse tlamantic nacayojquej. 
<span class="verse" id="C115_40">40&#160;</span>No ijqui, tej, oncaj ilhuicacnacayotl yejhuan onoquej ne ilhuicac niman tlalnacayotl yejhuan onoquej nican ipan in tlalticpactli. Pero on ilhuicacnacayomej onoquej ne ilhuicac no ocse tlamantic cualtetzitzintin xquen on tlalnacayomej yejhuan onoquej nican ipan in tlalticpactli. 
<span class="verse" id="C115_41">41&#160;</span>Niman no on tonaltzintli, on metztli niman on sitlalimej no ocse tlamantic cualtetzitzintin ica impetlanalis. Niman no sa no yejhuamej on sitlalimej cada se ocse tlamantic cualtzin petlani. 
<span class="verse" id="C115_42">42&#160;</span>Ijquin nochihuas ijcuac on mimiquej yolihuisquej niman noquetztehuasquej. On tlalnacayotl palani ijcuac quitlaltocaj, pero ijcuac on tlalnacayotl yolihuis niman noquetztehuas, xcaman palanis ocsejpa. 
<span class="verse" id="C115_43">43&#160;</span>On tlalnacayotl xcojtic niman xquipia tetlacaitalistli ijcuac quitlaltocaj, pero ijcuac on tlalnacayotl yolihuis niman noquetztehuas, quiselis tetlacaitalistli niman cojtic yes. 
<span class="verse" id="C115_44">44&#160;</span>Ijcuac quitlaltocaj on tlalnacayotl, yejhua tlalticpacnacayotl, pero ijcuac on tlalnacayotl yolihuis niman noquetztehuas, ilhuicacnacayotl yes. Tla oncaj on tlalticpacnacayotl, tla ijcon no oncaj on ilhuicacnacayotl. 
<span class="verse" id="C115_45">45&#160;</span>On Yectlajcuilojli ijquin quijtohua: “On achtoj tlacatl, yejhua Adán. Ijcuac Dios oquitlalij, oquimacac nemilistli.” Pero on sa ica nochi Adán, yejhua Cristo. Niman Cristo ican iEspíritu quitemaca on yencuic nemilistli para nochipa. 
<span class="verse" id="C115_46">46&#160;</span>Xachtoj ticseliaj toilhuicacnemilis, yej achtoj ticseliaj totlalticpacnemilis niman quemaj ticseliaj toilhuicacnemilis. 
<span class="verse" id="C115_47">47&#160;</span>On achtoj Adán quisa ipan in tlalticpactli niman tlachijchiutli ican tlajli. Yejhua oquis itech in tlalticpactli, niman on sa ica nochi Adán quisa ne ilhuicac. 
<span class="verse" id="C115_48">48&#160;</span>Nochimej tlacamej yejhuan nemij ipan in tlalticpactli quipiaj intlalnacayo quen on achtoj tlacatl Adán oquipix yejhuan Dios oquichijchiu ican tlajli. Pero on tlacamej yejhuan nemisquej ne ilhuicac quipiasquej inilhuicacnacayo quen Cristo yejhuan oquis ne ilhuicac. 
<span class="verse" id="C115_49">49&#160;</span>Niman ijcon quen aman ticpiaj on tlalnacayotl quen Adán oquipix yejhuan tlachijchiutli ican tlajli, se tonajli ticpiasquej toilhuicacnacayo quen iilhuicacnacayo Cristo yejhuan quisticaj ne ilhuicac. </div>
<div class='p'>
<span class="verse" id="C115_50">50&#160;</span>Nejhua yejhua in nemechijlia, nocnihuan, ica totlalnacayo yejhuan tlachijchiutli ican nacatl, ican yestli niman ican omitl xhuelis calaquis ne campa tlamandarohua Dios yejhuan ilhuicac chanej. In nemechijlia pampa on totlalnacayo yejhuan hueli palani xhuelis calaquis ne ilhuicac campa oncaj on yejhuan xcaman palani nion ijtlacahui. 
<span class="verse" id="C115_51">51&#160;</span>Xcaquican, aman nemechijlia on tlen ichtaca<a href='#FN123' epub:type='noteref' class='noteref'>§</a> oncaj. Xtinochimej timiquisquej, pero tinochimej techtlalnacayopatlasquej. 
<span class="verse" id="C115_52">52&#160;</span>Ijcuac quipitzasquej on sa ica nochi trompeta, tinochimej titotlalnacayopatlasquej nimantzin quen ijcuac se san hualijcopi. Ijquin nochihuas pampa ijcuac on trompeta quipitzasquej, on mimiquej yolihuisquej niman noquetztehuasquej ipan intlalcon para xocaman ocsejpa miquisquej. Ijcuacon, tej, tinochimej titotlalnacayopatlasquej. 
<span class="verse" id="C115_53">53&#160;</span>In tlalnacayotl yejhuan xhueli huejcahui oncaj, ica oncaj nopatlas ica on ilhuicacnacayotl yejhuan para nochipa onyas. Niman yejhua in totlalnacayo yejhuan hueli miqui ica oncaj nopatlas ica on ilhuicacnacayotl yejhuan xcaman miquisquej. 
<span class="verse" id="C115_54">54&#160;</span>Ijcuac in tlalnacayotl yejhuan xhueli huejcahui oncaj yonopatlac ica on ilhuicacnacayotl yejhuan para nochipa onyas, niman ijcuac in tlalnacayotl yejhuan hueli miqui yonopatlac ica on ilhuicacnacayotl yejhuan xcaman miquis, ijcuacon ye huelis nijtos on tlen ipan in Yectlajcuilojli tlajcuilolnesticaj: “On miquilistli yoxoxoton, aman on tetlanilistli yotetlan. 
<span class="verse" id="C115_55">55&#160;</span>¡Oh miquilistli! ¿canon oncaj mopoder para titechmictis? ¡Oh tlalcontli! ¿canon oncaj mopoder para titechtlanis?” 
<span class="verse" id="C115_56">56&#160;</span>On tlacamej miquij ipampa on tlajtlacojli, niman on tlajtlacojli quipia poder para techmictia ipampa on itlanahuatil Moisés. 
<span class="verse" id="C115_57">57&#160;</span>Pero ma ticmacacan tlaxtlahuijli Dios, pampa on miquilistli yotictlanquej itechcopa toTeco Jesucristo. </div>
<div class='p'>
<span class="verse" id="C115_58">58&#160;</span>Ijcon, tej, notlajsojcaicnihuan, xmelajcanemican ipan nemotlaneltoc. Ma ca xcahuilican itlaj ma mechejcuani itech nemotlaneltoc. Nochipa xchihuacan itequiu toTeco ican nochi nemoyojlo, pampa ye nenquimatztoquej ica on tequitl xsanencaj nenquichihuasquej ijcuac nenquichihuaj san secan ihuan toTeco.  </div>
<div class='psalmlabel' id='C116_0'> 16</div>
<div class='s'>On tlaneltocaquej ne Corinto quisentlaliaj ofrenda para on mayanquej ne Jerusalén </div>
<div class='p'>
<span class="verse" id="C116_1">1&#160;</span>Aman nemechnojnotzas ica on ofrendas yejhuan nenquisentlaliaj para ica nenquimpalehuisquej on yejhuan teyaxcahuan<a href='#FN124' epub:type='noteref' class='noteref'>*</a> itech Dios. Xsentlalican ijcon quen nejhua nitlanahuatijtiu ipan on tiopantin yejhuan onoquej ne Galacia. 
<span class="verse" id="C116_2">2&#160;</span>Ipan cada domingo cada se ma quixelojtiu sequi de on yejhuan oquitlan. Tla se oquitlan achitzin ma quixelo achitzin, niman tla oquitlan hueyi ma quixelo hueyi. Niman on ofrenda xquejtiacan para ma ca nenquisentlalijtinemisquej ofrendas ijcuac najsis nemotech. 
<span class="verse" id="C116_3">3&#160;</span>Niman ijcuac nejhua nemotech najsis, niquintitlanis ne Jerusalén on tlacamej yejhuan nenquitlapejpenisquej. Niquinmacas tlajcuilolamamej campa quijtos ica tiquintitlanij, niman yejhuamej quitquisquej nemoofrendas para quinhuiquilisquej on tocnihuan yejhuan ompa chanejquej. 
<span class="verse" id="C116_4">4&#160;</span>Niman tla niquita ica nonequi no nias, yejhuamej nohuan yasquej. </div>
<div class='s'>Pablo quiteijlia tlinon quinequi quichihuas </div>
<div class='p'>
<span class="verse" id="C116_5">5&#160;</span>Nias ne ica Macedonia niman tla yonipanoc ompaca, nias ne campa nemochan. 
<span class="verse" id="C116_6">6&#160;</span>Niman cas huelis quesqui tonaltin nemotech ninocahuas, noso cas nemotech nicpanos nochi invierno chica sehua. Quemaj huelisquej nennechpalehuisquej ican on tlen nonequi para nejhua nicajsis nojhui. 
<span class="verse" id="C116_7">7&#160;</span>Xnicnequi ipan in tonaltin nemechnotztiquisa san achijtzin ipan nojhui, yej nicnequi ninocahuas quesqui tonaltin nemohuan, tla toTeco quinequi. 
<span class="verse" id="C116_8">8&#160;</span>Pero ninocahuas nican Efeso hasta yejcos on ilhuitl Pentecostés, 
<span class="verse" id="C116_9">9&#160;</span>pampa niquita ica nican sanoyej<a href='#FN125' epub:type='noteref' class='noteref'>†</a> huelis nitequitis niman noscaltis itequiu toTeco. Pero no ijqui niquita ica miyequej nemij yejhuan nechixnamiquij. </div>
<div class='p'>
<span class="verse" id="C116_10">10&#160;</span>Tla nemotech ajsi Timoteo, xchihuacan canica para nemohuan ma paqui niman ma ca itlaj contematztias, pampa yejhua quitequichihuilia toTeco ijcon quen nejhua. 
<span class="verse" id="C116_11">11&#160;</span>No ijqui, tej, ma ca yacaj ma quita quen xitlaj<a href='#FN126' epub:type='noteref' class='noteref'>‡</a> quijtosnequi. Yej cuajli ihuan xnajnahuatican<a href='#FN127' epub:type='noteref' class='noteref'>§</a> ican yolsehuilistli para ma cajsi iojhui niman ma huajla notech, pampa yejhua nicchixticaj inhuan on ocsequimej tocnihuan. </div>
<div class='p'>
<span class="verse" id="C116_12">12&#160;</span>Aman nemechijlis ica on tocniu Apolos. Sanoyej onicyoleu para ihuan on ocsequimej tocnihuan ma mechnotzati, niman xoquinec oyaj ipan in tonaltin. Pero yas ijcuac huelis ocsejpa. </div>
<div class='s'>Sa ica nochi itlajtol Pablo </div>
<div class='p'>
<span class="verse" id="C116_13">13&#160;</span>Xtlachixtiacan, tej, niman xmelajcanemican ipan nemotlaneltoc. Xmoyolchicahuacan niman xpiacan chicahualistli ipan nemotlaneltoc. 
<span class="verse" id="C116_14">14&#160;</span>Nochi tlen nenquichihuasquej, xchihuacan ican tetlajsojtlalistli<a href='#FN128' epub:type='noteref' class='noteref'>*</a>. </div>
<div class='p'>
<span class="verse" id="C116_15">15&#160;</span>Nocnihuan, nemejhuamej nenquimatztoquej ica Estéfanas ihuan ichanchanejcahuan<a href='#FN129' epub:type='noteref' class='noteref'>†</a> achtopa yejhuamej opejquej quineltocaj Cristo ne Acaya. Niman no nenquimatztoquej ica aman quimpalehuiyaj on yejhuan iteyaxcahuan Dios ican nochi inyojlo. 
<span class="verse" id="C116_16">16&#160;</span>Nicnequi, tej, para nemejhuamej xquintlacamatican on quenomej tocnihuan niman nochimej on yejhuan tepalehuiyaj niman tequitij ipan iteqiu Dios. 
<span class="verse" id="C116_17">17&#160;</span>Nipaqui ica yohualajquej Estéfanas, Fortunato niman Acaico. Yejhuamej yoquichijquej on tlen nemejhuamej xhueliya nenquichihuaj pampa huejca nennemij. 
<span class="verse" id="C116_18">18&#160;</span>Yejhuamej onechyolpachihuitijquej quen nemejhuamej omechyolpachihuitijquej. On tlacamej quen yejhuamej quitocarohua quiselisquej totlacaitalis. </div>
<div class='p'>
<span class="verse" id="C116_19">19&#160;</span>On yejhuan tlaneltocaj ne Asia mechtlajpalohuaj. Aquila niman Priscila, niman on tlaneltocaquej yejhuan nosentlaliaj ne ichan, sanoyej mechtlajpalohuaj ican itocatzin toTeco. 
<span class="verse" id="C116_20">20&#160;</span>Nochimej tocnihuan yejhuan nican nemi mechtlajpalohuaj. Xmotlajpalocan ihuan ocsequimej ican miyec tetlajsojtlalistli<a href='#FN130' epub:type='noteref' class='noteref'>‡</a>. </div>
<div class='p'>
<span class="verse" id="C116_21">21&#160;</span>Nejhua, Pablo, niquijcuilohua yejhua in ican noma: “Nemechtlajpalohua.” </div>
<div class='p'>
<span class="verse" id="C116_22">22&#160;</span>Tla yacaj xquitlajsojtla toTeco, ma itlahuel Dios ipan ma huajla. ¡ToTeco ye huajlau! </div>
<div class='p'>
<span class="verse" id="C116_23">23&#160;</span>Ma toTeco Jesucristo mechtiochihua ica ihueyi teicnelilis<a href='#FN131' epub:type='noteref' class='noteref'>§</a>. 
<span class="verse" id="C116_24">24&#160;</span>Nochimej nemejhuamej nemechtitlanilia notetlajsojtlalis ican itocatzin Cristo Jesús. Ma ijqui nochihua.</div><div class="footnote">
<hr />
<aside epub:type='footnote' id="FN1"><p class="f"><a class="notebackref" href="#C11_2"><span class="notemark">*</span> 1:2</a>
 <span class="ft">le pertenecen; nenteaxcahuan, nentehuaxcahuan, nentetlatiquihuan </span></p></aside>
<aside epub:type='footnote' id="FN2"><p class="f"><a class="notebackref" href="#C11_10"><span class="notemark">†</span> 1:10</a>
 <span class="ft">mucho </span></p></aside>
<aside epub:type='footnote' id="FN3"><p class="f"><a class="notebackref" href="#C11_11"><span class="notemark">‡</span> 1:11</a>
 <span class="ft">su familia </span></p></aside>
<aside epub:type='footnote' id="FN4"><p class="f"><a class="notebackref" href="#C11_12"><span class="notemark">§</span> 1:12</a>
 <span class="ft">todos ustedes; nannochti, yemochimej, anochimej, innochimej, emmochimej </span></p></aside>
<aside epub:type='footnote' id="FN5"><p class="f"><a class="notebackref" href="#C11_13"><span class="notemark">*</span> 1:13</a>
 <span class="ft">cruz </span></p></aside>
<aside epub:type='footnote' id="FN6"><p class="f"><a class="notebackref" href="#C11_17"><span class="notemark">†</span> 1:17</a>
 <span class="ft">mi sabiduría </span></p></aside>
<aside epub:type='footnote' id="FN7"><p class="f"><a class="notebackref" href="#C11_18"><span class="notemark">‡</span> 1:18</a>
 <span class="ft">nada; coxtla </span></p></aside>
<aside epub:type='footnote' id="FN8"><p class="f"><a class="notebackref" href="#C11_18"><span class="notemark">§</span> 1:18</a>
 <span class="ft">cruz </span></p></aside>
<aside epub:type='footnote' id="FN9"><p class="f"><a class="notebackref" href="#C11_19"><span class="notemark">*</span> 1:19</a>
 <span class="ft">sabiduría de ellos </span></p></aside>
<aside epub:type='footnote' id="FN10"><p class="f"><a class="notebackref" href="#C11_20"><span class="notemark">†</span> 1:20</a>
 <span class="ft">su sabiduría </span></p></aside>
<aside epub:type='footnote' id="FN11"><p class="f"><a class="notebackref" href="#C11_25"><span class="notemark">‡</span> 1:25</a>
 <span class="ft">cosas </span></p></aside>
<aside epub:type='footnote' id="FN12"><p class="f"><a class="notebackref" href="#C12_1"><span class="notemark">*</span> 2:1</a>
 <span class="ft">mucho </span></p></aside>
<aside epub:type='footnote' id="FN13"><p class="f"><a class="notebackref" href="#C12_2"><span class="notemark">†</span> 2:2</a>
 <span class="ft">nada; coxtla </span></p></aside>
<aside epub:type='footnote' id="FN14"><p class="f"><a class="notebackref" href="#C12_2"><span class="notemark">‡</span> 2:2</a>
 <span class="ft">cruz </span></p></aside>
<aside epub:type='footnote' id="FN15"><p class="f"><a class="notebackref" href="#C12_5"><span class="notemark">§</span> 2:5</a>
 <span class="ft">sabiduría de ellos </span></p></aside>
<aside epub:type='footnote' id="FN16"><p class="f"><a class="notebackref" href="#C12_6"><span class="notemark">*</span> 2:6</a>
 <span class="ft">sabiduría </span></p></aside>
<aside epub:type='footnote' id="FN17"><p class="f"><a class="notebackref" href="#C12_6"><span class="notemark">†</span> 2:6</a>
 <span class="ft">no les pertenece; xinaxca, xinhuaxca, xintlatqui </span></p></aside>
<aside epub:type='footnote' id="FN18"><p class="f"><a class="notebackref" href="#C12_8"><span class="notemark">‡</span> 2:8</a>
 <span class="ft">cruz </span></p></aside>
<aside epub:type='footnote' id="FN19"><p class="f"><a class="notebackref" href="#C12_9"><span class="notemark">§</span> 2:9</a>
 <span class="ft">les aman </span></p></aside>
<aside epub:type='footnote' id="FN20"><p class="f"><a class="notebackref" href="#C12_9"><span class="notemark">*</span> 2:9</a>
 <span class="ft">cosas </span></p></aside>
<aside epub:type='footnote' id="FN21"><p class="f"><a class="notebackref" href="#C12_14"><span class="notemark">†</span> 2:14</a>
 <span class="ft">nada; coxtla </span></p></aside>
<aside epub:type='footnote' id="FN22"><p class="f"><a class="notebackref" href="#C12_15"><span class="notemark">‡</span> 2:15</a>
 <span class="ft">juzgar </span></p></aside>
<aside epub:type='footnote' id="FN23"><p class="f"><a class="notebackref" href="#C13_1"><span class="notemark">*</span> 3:1</a>
 <span class="ft">deseos </span></p></aside>
<aside epub:type='footnote' id="FN24"><p class="f"><a class="notebackref" href="#C13_2"><span class="notemark">†</span> 3:2</a>
 <span class="ft">todavía; sanquen </span></p></aside>
<aside epub:type='footnote' id="FN25"><p class="f"><a class="notebackref" href="#C13_2"><span class="notemark">‡</span> 3:2</a>
 <span class="ft">maman </span></p></aside>
<aside epub:type='footnote' id="FN26"><p class="f"><a class="notebackref" href="#C13_2"><span class="notemark">§</span> 3:2</a>
 <span class="ft">difícil </span></p></aside>
<aside epub:type='footnote' id="FN27"><p class="f"><a class="notebackref" href="#C13_10"><span class="notemark">*</span> 3:10</a>
 <span class="ft">su misericordia </span></p></aside>
<aside epub:type='footnote' id="FN28"><p class="f"><a class="notebackref" href="#C13_12"><span class="notemark">†</span> 3:12</a>
 <span class="ft">madera </span></p></aside>
<aside epub:type='footnote' id="FN29"><p class="f"><a class="notebackref" href="#C13_19"><span class="notemark">‡</span> 3:19</a>
 <span class="ft">nada; coxtla </span></p></aside>
<aside epub:type='footnote' id="FN30"><p class="f"><a class="notebackref" href="#C13_19"><span class="notemark">§</span> 3:19</a>
 <span class="ft">mucho </span></p></aside>
<aside epub:type='footnote' id="FN31"><p class="f"><a class="notebackref" href="#C13_21"><span class="notemark">*</span> 3:21</a>
 <span class="ft">cosas </span></p></aside>
<aside epub:type='footnote' id="FN32"><p class="f"><a class="notebackref" href="#C13_23"><span class="notemark">†</span> 3:23</a>
 <span class="ft">le pertenecen; nenteaxcahuan, nentehuaxcahuan, nentetlatquihuan </span></p></aside>
<aside epub:type='footnote' id="FN33"><p class="f"><a class="notebackref" href="#C14_7"><span class="notemark">*</span> 4:7</a>
 <span class="ft">nada; coxtla </span></p></aside>
<aside epub:type='footnote' id="FN34"><p class="f"><a class="notebackref" href="#C14_7"><span class="notemark">†</span> 4:7</a>
 <span class="ft">¿por qué?; ¿tline? </span></p></aside>
<aside epub:type='footnote' id="FN35"><p class="f"><a class="notebackref" href="#C14_9"><span class="notemark">‡</span> 4:9</a>
 <span class="ft">ángeles: Angeles tequitij ne ilhuicac niman nican ipan in tlalticpactli. </span></p></aside>
<aside epub:type='footnote' id="FN36"><p class="f"><a class="notebackref" href="#C14_10"><span class="notemark">§</span> 4:10</a>
 <span class="ft">mucho </span></p></aside>
<aside epub:type='footnote' id="FN37"><p class="f"><a class="notebackref" href="#C14_14"><span class="notemark">*</span> 4:14</a>
 <span class="ft">cosas </span></p></aside>
<aside epub:type='footnote' id="FN38"><p class="f"><a class="notebackref" href="#C14_21"><span class="notemark">†</span> 4:21</a>
 <span class="ft">amor </span></p></aside>
<aside epub:type='footnote' id="FN39"><p class="f"><a class="notebackref" href="#C15_1"><span class="notemark">*</span> 5:1</a>
 <span class="ft">muy </span></p></aside>
<aside epub:type='footnote' id="FN40"><p class="f"><a class="notebackref" href="#C15_2"><span class="notemark">†</span> 5:2</a>
 <span class="ft">todavía; sanquen </span></p></aside>
<aside epub:type='footnote' id="FN41"><p class="f"><a class="notebackref" href="#C15_6"><span class="notemark">‡</span> 5:6</a>
 <span class="ft">levadura </span></p></aside>
<aside epub:type='footnote' id="FN42"><p class="f"><a class="notebackref" href="#C15_11"><span class="notemark">§</span> 5:11</a>
 <span class="ft">cosas </span></p></aside>
<aside epub:type='footnote' id="FN43"><p class="f"><a class="notebackref" href="#C16_1"><span class="notemark">*</span> 6:1</a>
 <span class="ft">¿por qué?; ¿tline? </span></p></aside>
<aside epub:type='footnote' id="FN44"><p class="f"><a class="notebackref" href="#C16_1"><span class="notemark">†</span> 6:1</a>
 <span class="ft">le pertenecen; iaxcahuan, ihuaxcahuan, itlatquihuan </span></p></aside>
<aside epub:type='footnote' id="FN45"><p class="f"><a class="notebackref" href="#C16_2"><span class="notemark">‡</span> 6:2</a>
 <span class="ft">cosas </span></p></aside>
<aside epub:type='footnote' id="FN46"><p class="f"><a class="notebackref" href="#C16_3"><span class="notemark">§</span> 6:3</a>
 <span class="ft">ángeles: Angeles tequitij ne ilhuicac niman nican ipan in tlalticpactli. </span></p></aside>
<aside epub:type='footnote' id="FN47"><p class="f"><a class="notebackref" href="#C16_10"><span class="notemark">*</span> 6:10</a>
 <span class="ft">muchas </span></p></aside>
<aside epub:type='footnote' id="FN48"><p class="f"><a class="notebackref" href="#C16_12"><span class="notemark">†</span> 6:12</a>
 <span class="ft">nada; coxtla </span></p></aside>
<aside epub:type='footnote' id="FN49"><p class="f"><a class="notebackref" href="#C16_13"><span class="notemark">‡</span> 6:13</a>
 <span class="ft">estómago </span></p></aside>
<aside epub:type='footnote' id="FN50"><p class="f"><a class="notebackref" href="#C17_1"><span class="notemark">*</span> 7:1</a>
 <span class="ft">cosas </span></p></aside>
<aside epub:type='footnote' id="FN51"><p class="f"><a class="notebackref" href="#C17_4"><span class="notemark">†</span> 7:4</a>
 <span class="ft">le pertenece; iaxca, ihuaxca, itlatqui </span></p></aside>
<aside epub:type='footnote' id="FN52"><p class="f"><a class="notebackref" href="#C17_5"><span class="notemark">‡</span> 7:5</a>
 <span class="ft">no se nieguen </span></p></aside>
<aside epub:type='footnote' id="FN53"><p class="f"><a class="notebackref" href="#C17_9"><span class="notemark">§</span> 7:9</a>
 <span class="ft">deseos </span></p></aside>
<aside epub:type='footnote' id="FN54"><p class="f"><a class="notebackref" href="#C17_19"><span class="notemark">*</span> 7:19</a>
 <span class="ft">nada; coxtla </span></p></aside>
<aside epub:type='footnote' id="FN55"><p class="f"><a class="notebackref" href="#C17_25"><span class="notemark">†</span> 7:25</a>
 <span class="ft">merezco </span></p></aside>
<aside epub:type='footnote' id="FN56"><p class="f"><a class="notebackref" href="#C17_25"><span class="notemark">‡</span> 7:25</a>
 <span class="ft">misericordia </span></p></aside>
<aside epub:type='footnote' id="FN57"><p class="f"><a class="notebackref" href="#C18_1"><span class="notemark">*</span> 8:1</a>
 <span class="ft">amor </span></p></aside>
<aside epub:type='footnote' id="FN58"><p class="f"><a class="notebackref" href="#C18_2"><span class="notemark">†</span> 8:2</a>
 <span class="ft">cosas </span></p></aside>
<aside epub:type='footnote' id="FN59"><p class="f"><a class="notebackref" href="#C18_2"><span class="notemark">‡</span> 8:2</a>
 <span class="ft">todavía; sanquen </span></p></aside>
<aside epub:type='footnote' id="FN60"><p class="f"><a class="notebackref" href="#C18_5"><span class="notemark">§</span> 8:5</a>
 <span class="ft">On cielo oncaj ne campa oncaj ajacatl, moxtli, metztli, tonajli, niman sitlalimej. </span></p></aside>
<aside epub:type='footnote' id="FN61"><p class="f"><a class="notebackref" href="#C18_8"><span class="notemark">*</span> 8:8</a>
 <span class="ft">nada; coxtla </span></p></aside>
<aside epub:type='footnote' id="FN62"><p class="f"><a class="notebackref" href="#C19_3"><span class="notemark">*</span> 9:3</a>
 <span class="ft">me reprochan </span></p></aside>
<aside epub:type='footnote' id="FN63"><p class="f"><a class="notebackref" href="#C19_4"><span class="notemark">†</span> 9:4</a>
 <span class="ft">merezco </span></p></aside>
<aside epub:type='footnote' id="FN64"><p class="f"><a class="notebackref" href="#C19_10"><span class="notemark">‡</span> 9:10</a>
 <span class="ft">ara </span></p></aside>
<aside epub:type='footnote' id="FN65"><p class="f"><a class="notebackref" href="#C19_10"><span class="notemark">§</span> 9:10</a>
 <span class="ft">esperanza </span></p></aside>
<aside epub:type='footnote' id="FN66"><p class="f"><a class="notebackref" href="#C19_11"><span class="notemark">*</span> 9:11</a>
 <span class="ft">sembramos </span></p></aside>
<aside epub:type='footnote' id="FN67"><p class="f"><a class="notebackref" href="#C19_12"><span class="notemark">†</span> 9:12</a>
 <span class="ft">mucho </span></p></aside>
<aside epub:type='footnote' id="FN68"><p class="f"><a class="notebackref" href="#C19_13"><span class="notemark">‡</span> 9:13</a>
 <span class="ft">altar </span></p></aside>
<aside epub:type='footnote' id="FN69"><p class="f"><a class="notebackref" href="#C19_24"><span class="notemark">§</span> 9:24</a>
 <span class="ft">carrera </span></p></aside>
<aside epub:type='footnote' id="FN70"><p class="f"><a class="notebackref" href="#C110_6"><span class="notemark">*</span> 10:6</a>
 <span class="ft">cosas </span></p></aside>
<aside epub:type='footnote' id="FN71"><p class="f"><a class="notebackref" href="#C110_8"><span class="notemark">†</span> 10:8</a>
 <span class="ft">veinte </span></p></aside>
<aside epub:type='footnote' id="FN72"><p class="f"><a class="notebackref" href="#C110_10"><span class="notemark">‡</span> 10:10</a>
 <span class="ft">ángel: Angeles tequitij ne ilhuicac niman nican ipan in tlalticpactli. </span></p></aside>
<aside epub:type='footnote' id="FN73"><p class="f"><a class="notebackref" href="#C110_18"><span class="notemark">§</span> 10:18</a>
 <span class="ft">su altar </span></p></aside>
<aside epub:type='footnote' id="FN74"><p class="f"><a class="notebackref" href="#C110_25-26"><span class="notemark">*</span> 10:25-26</a>
 <span class="ft">mercado </span></p></aside>
<aside epub:type='footnote' id="FN75"><p class="f"><a class="notebackref" href="#C110_25-26"><span class="notemark">†</span> 10:25-26</a>
 <span class="ft">le pertenece; iaxca, ihuaxca, itlatqui </span></p></aside>
<aside epub:type='footnote' id="FN76"><p class="f"><a class="notebackref" href="#C110_29"><span class="notemark">‡</span> 10:29</a>
 <span class="ft">¿por qué?; ¿tline? </span></p></aside>
<aside epub:type='footnote' id="FN77"><p class="f"><a class="notebackref" href="#C111_3"><span class="notemark">*</span> 11:3</a>
 <span class="ft">Ipan griego quijtohua: “tzontecomatl”. </span></p></aside>
<aside epub:type='footnote' id="FN78"><p class="f"><a class="notebackref" href="#C111_5"><span class="notemark">†</span> 11:5</a>
 <span class="ft">su esposo </span></p></aside>
<aside epub:type='footnote' id="FN79"><p class="f"><a class="notebackref" href="#C111_10"><span class="notemark">‡</span> 11:10</a>
 <span class="ft">ángeles: Angeles tequitij ne ilhuicac niman nican ipan in tlalticpactli. </span></p></aside>
<aside epub:type='footnote' id="FN80"><p class="f"><a class="notebackref" href="#C111_17"><span class="notemark">§</span> 11:17</a>
 <span class="ft">nada; coxtla </span></p></aside>
<aside epub:type='footnote' id="FN81"><p class="f"><a class="notebackref" href="#C111_24"><span class="notemark">*</span> 11:24</a>
 <span class="ft">simboliza </span></p></aside>
<aside epub:type='footnote' id="FN82"><p class="f"><a class="notebackref" href="#C111_34"><span class="notemark">†</span> 11:34</a>
 <span class="ft">mucha </span></p></aside>
<aside epub:type='footnote' id="FN83"><p class="f"><a class="notebackref" href="#C111_34"><span class="notemark">‡</span> 11:34</a>
 <span class="ft">cosas </span></p></aside>
<aside epub:type='footnote' id="FN84"><p class="f"><a class="notebackref" href="#C112_8"><span class="notemark">*</span> 12:8</a>
 <span class="ft">sabiduría </span></p></aside>
<aside epub:type='footnote' id="FN85"><p class="f"><a class="notebackref" href="#C112_10"><span class="notemark">†</span> 12:10</a>
 <span class="ft">lenguas </span></p></aside>
<aside epub:type='footnote' id="FN86"><p class="f"><a class="notebackref" href="#C112_11"><span class="notemark">‡</span> 12:11</a>
 <span class="ft">cosas </span></p></aside>
<aside epub:type='footnote' id="FN87"><p class="f"><a class="notebackref" href="#C112_22"><span class="notemark">§</span> 12:22</a>
 <span class="ft">muy </span></p></aside>
<aside epub:type='footnote' id="FN88"><p class="f"><a class="notebackref" href="#C112_27"><span class="notemark">*</span> 12:27</a>
 <span class="ft">todos ustedes; nannochti, yemochimej, anochimej, innochimej, emmochimej </span></p></aside>
<aside epub:type='footnote' id="FN89"><p class="f"><a class="notebackref" href="#C112_28"><span class="notemark">†</span> 12:28</a>
 <span class="ft">lenguas </span></p></aside>
<aside epub:type='footnote' id="FN90"><p class="f"><a class="notebackref" href="#C113_1"><span class="notemark">*</span> 13:1</a>
 <span class="ft">lenguas de otros </span></p></aside>
<aside epub:type='footnote' id="FN91"><p class="f"><a class="notebackref" href="#C113_1"><span class="notemark">†</span> 13:1</a>
 <span class="ft">ángeles: Angeles tequitij ne ilhuicac niman nican ipan in tlalticpactli. </span></p></aside>
<aside epub:type='footnote' id="FN92"><p class="f"><a class="notebackref" href="#C113_1"><span class="notemark">‡</span> 13:1</a>
 <span class="ft">no amo </span></p></aside>
<aside epub:type='footnote' id="FN93"><p class="f"><a class="notebackref" href="#C113_1"><span class="notemark">§</span> 13:1</a>
 <span class="ft">nada; coxtla </span></p></aside>
<aside epub:type='footnote' id="FN94"><p class="f"><a class="notebackref" href="#C113_2"><span class="notemark">*</span> 13:2</a>
 <span class="ft">cosas </span></p></aside>
<aside epub:type='footnote' id="FN95"><p class="f"><a class="notebackref" href="#C113_2"><span class="notemark">†</span> 13:2</a>
 <span class="ft">muy </span></p></aside>
<aside epub:type='footnote' id="FN96"><p class="f"><a class="notebackref" href="#C113_13"><span class="notemark">‡</span> 13:13</a>
 <span class="ft">cosa </span></p></aside>
<aside epub:type='footnote' id="FN97"><p class="f"><a class="notebackref" href="#C113_13"><span class="notemark">§</span> 13:13</a>
 <span class="ft">esperanza </span></p></aside>
<aside epub:type='footnote' id="FN98"><p class="f"><a class="notebackref" href="#C114_1"><span class="notemark">*</span> 14:1</a>
 <span class="ft">amarán a otros </span></p></aside>
<aside epub:type='footnote' id="FN99"><p class="f"><a class="notebackref" href="#C114_2"><span class="notemark">†</span> 14:2</a>
 <span class="ft">lenguas </span></p></aside>
<aside epub:type='footnote' id="FN100"><p class="f"><a class="notebackref" href="#C114_5"><span class="notemark">‡</span> 14:5</a>
 <span class="ft">muy </span></p></aside>
<aside epub:type='footnote' id="FN101"><p class="f"><a class="notebackref" href="#C114_6"><span class="notemark">§</span> 14:6</a>
 <span class="ft">sabiduría </span></p></aside>
<aside epub:type='footnote' id="FN102"><p class="f"><a class="notebackref" href="#C114_14"><span class="notemark">*</span> 14:14</a>
 <span class="ft">¿por qué?; ¿tline? </span></p></aside>
<aside epub:type='footnote' id="FN103"><p class="f"><a class="notebackref" href="#C114_18"><span class="notemark">†</span> 14:18</a>
 <span class="ft">todos ustedes; nannochti, yemochimej, anochimej, innochimej, emmochimej </span></p></aside>
<aside epub:type='footnote' id="FN104"><p class="f"><a class="notebackref" href="#C114_25"><span class="notemark">‡</span> 14:25</a>
 <span class="ft">cosas </span></p></aside>
<aside epub:type='footnote' id="FN105"><p class="f"><a class="notebackref" href="#C114_26"><span class="notemark">§</span> 14:26</a>
 <span class="ft">lengua </span></p></aside>
<aside epub:type='footnote' id="FN106"><p class="f"><a class="notebackref" href="#C114_29"><span class="notemark">*</span> 14:29</a>
 <span class="ft">todos ustedes; nannochti, yemochimej, anochimej, innochimej, emmochimej </span></p></aside>
<aside epub:type='footnote' id="FN107"><p class="f"><a class="notebackref" href="#C114_33-34"><span class="notemark">†</span> 14:33-34</a>
 <span class="ft">le pertenecen; teaxcahuan, tehuaxcahuan, tetlatquihuan </span></p></aside>
<aside epub:type='footnote' id="FN108"><p class="f"><a class="notebackref" href="#C115_4"><span class="notemark">*</span> 15:4</a>
 <span class="ft">resucitó; oyol </span></p></aside>
<aside epub:type='footnote' id="FN109"><p class="f"><a class="notebackref" href="#C115_6"><span class="notemark">†</span> 15:6</a>
 <span class="ft">todavía; sanquen </span></p></aside>
<aside epub:type='footnote' id="FN110"><p class="f"><a class="notebackref" href="#C115_7"><span class="notemark">‡</span> 15:7</a>
 <span class="ft">después </span></p></aside>
<aside epub:type='footnote' id="FN111"><p class="f"><a class="notebackref" href="#C115_9"><span class="notemark">§</span> 15:9</a>
 <span class="ft">no merezco </span></p></aside>
<aside epub:type='footnote' id="FN112"><p class="f"><a class="notebackref" href="#C115_10"><span class="notemark">*</span> 15:10</a>
 <span class="ft">su misericordia </span></p></aside>
<aside epub:type='footnote' id="FN113"><p class="f"><a class="notebackref" href="#C115_10"><span class="notemark">†</span> 15:10</a>
 <span class="ft">mucho </span></p></aside>
<aside epub:type='footnote' id="FN114"><p class="f"><a class="notebackref" href="#C115_12"><span class="notemark">‡</span> 15:12</a>
 <span class="ft">resucitó; oyol </span></p></aside>
<aside epub:type='footnote' id="FN115"><p class="f"><a class="notebackref" href="#C115_12"><span class="notemark">§</span> 15:12</a>
 <span class="ft">¿por qué?; ¿tline? </span></p></aside>
<aside epub:type='footnote' id="FN116"><p class="f"><a class="notebackref" href="#C115_14"><span class="notemark">*</span> 15:14</a>
 <span class="ft">nada; coxtla </span></p></aside>
<aside epub:type='footnote' id="FN117"><p class="f"><a class="notebackref" href="#C115_17"><span class="notemark">†</span> 15:17</a>
 <span class="ft">todavía; sanquen </span></p></aside>
<aside epub:type='footnote' id="FN118"><p class="f"><a class="notebackref" href="#C115_22"><span class="notemark">‡</span> 15:22</a>
 <span class="ft">le pertenecen; teaxcahuan, tehuaxcahuan, tetlatquihuan </span></p></aside>
<aside epub:type='footnote' id="FN119"><p class="f"><a class="notebackref" href="#C115_23"><span class="notemark">§</span> 15:23</a>
 <span class="ft">árbol </span></p></aside>
<aside epub:type='footnote' id="FN120"><p class="f"><a class="notebackref" href="#C115_27"><span class="notemark">*</span> 15:27</a>
 <span class="ft">cosas </span></p></aside>
<aside epub:type='footnote' id="FN121"><p class="f"><a class="notebackref" href="#C115_35"><span class="notemark">†</span> 15:35</a>
 <span class="ft">resucitarán; yolisquej </span></p></aside>
<aside epub:type='footnote' id="FN122"><p class="f"><a class="notebackref" href="#C115_36"><span class="notemark">‡</span> 15:36</a>
 <span class="ft">es sembrada </span></p></aside>
<aside epub:type='footnote' id="FN123"><p class="f"><a class="notebackref" href="#C115_51"><span class="notemark">§</span> 15:51</a>
 <span class="ft">secreto </span></p></aside>
<aside epub:type='footnote' id="FN124"><p class="f"><a class="notebackref" href="#C116_1"><span class="notemark">*</span> 16:1</a>
 <span class="ft">le pertenecen; teaxcahuan, tehuaxcahuan, tetlatquihuan </span></p></aside>
<aside epub:type='footnote' id="FN125"><p class="f"><a class="notebackref" href="#C116_9"><span class="notemark">†</span> 16:9</a>
 <span class="ft">mucho </span></p></aside>
<aside epub:type='footnote' id="FN126"><p class="f"><a class="notebackref" href="#C116_11"><span class="notemark">‡</span> 16:11</a>
 <span class="ft">nada; coxtla </span></p></aside>
<aside epub:type='footnote' id="FN127"><p class="f"><a class="notebackref" href="#C116_11"><span class="notemark">§</span> 16:11</a>
 <span class="ft">despídanle; xpachihuitican </span></p></aside>
<aside epub:type='footnote' id="FN128"><p class="f"><a class="notebackref" href="#C116_14"><span class="notemark">*</span> 16:14</a>
 <span class="ft">amor </span></p></aside>
<aside epub:type='footnote' id="FN129"><p class="f"><a class="notebackref" href="#C116_15"><span class="notemark">†</span> 16:15</a>
 <span class="ft">su familia </span></p></aside>
<aside epub:type='footnote' id="FN130"><p class="f"><a class="notebackref" href="#C116_20"><span class="notemark">‡</span> 16:20</a>
 <span class="ft">Ipan griego quijtohua: “ican yectli tlatencuajli.” Tlatencuajli quitosnequi beso. </span></p></aside>
<aside epub:type='footnote' id="FN131"><p class="f"><a class="notebackref" href="#C116_23"><span class="notemark">§</span> 16:23</a>
 <span class="ft">misericordia </span></p></aside>

<hr />
</div>
</div></body></html>
