<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="nhi" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>In Yancuic Tlahtolsintilil EFESIOS 1</title>
</head>
<body dir='ltr'>
<ul class='tnav'>
<li><a href='index.xhtml'>EFESIOS</a></li>
</ul><ul class='tnav'><li><a href='EPH.xhtml#EP1_0'>1</a></li>
<li><a href='EPH.xhtml#EP2_0'>2</a></li>
<li><a href='EPH.xhtml#EP3_0'>3</a></li>
<li><a href='EPH.xhtml#EP4_0'>4</a></li>
<li><a href='EPH.xhtml#EP5_0'>5</a></li>
<li><a href='EPH.xhtml#EP6_0'>6</a></li>
</ul>

<div class='main' id='EP0_0'>

<div class='mt2'>Niamatlahcuilol in teotlatitlantli Pablo tlen oquimihcuiluilih in tlaniltocanih </div>
<div class='mt'>Efesios  </div>
<div class='psalmlabel' id='EP1_0'> 1</div>
<div class='s'>Pablo quintlahpaloua in tlaniltocanih tlen chanchiuah Éfeso </div>
<div class='p'>

<span class="verse" id="EP1_1">1&#160;</span>Neh Pablo, itlatitlancau Jesucristo ica nitlaniquilitzin Dios. Innamechonihcuiluilia nin amatl nochtin namehuantzitzin iaxcatzitzin Dios naquin namonchanchiuah Éfeso, naquin milauac nanmoyolchicauah inauactzinco Cristo Jesús. </div>
<div class='m'>
<span class="verse" id="EP1_2">2&#160;</span>In Totahtzin Dios uan toTecotzin Jesucristo manamechonpialican tetlasohitalistli, uan ninseuilitzin mai namouantzin. </div>
<div class='s'>In tlateochiualis tlen itpiah nic itpouih inauactzinco Cristo </div>
<div class='p'>
<span class="verse" id="EP1_3">3&#160;</span>Mattlacachiuacan Dios, niTahtzin in toTecotzin Jesucristo, naquin otechonteochiu desde iluicac ica nochi tlensa tlamantli iluicactlateochiualistli nic itpouih inauactzinco Cristo. </div>
<div class='m'>
<span class="verse" id="EP1_4">4&#160;</span>Achtoh ihcuac ayamo ocatca in tlalticpactli, Yehuatzin otechonpihpin ica Yehuatzin Cristo, otechonpihpin nic oquinic matican itchipauaqueh iixpantzinco, uan amitlah tlahtlacol mai totich. </div>
<div class='m'>
<span class="verse" id="EP1_5">5&#160;</span>Ica nitetlasohtlalitzin achtohtica yotechonpihpin matpouican ticoneuantzitzin ica tlen Jesucristo ocmochiuilihtzinoh. Ohcon Dios ocmochiuilihtzinoh nic ohcon oyah nipaquilitzin, </div>
<div class='m'>
<span class="verse" id="EP1_6">6&#160;</span>uan nic oquinic matuehcapantlalican nimouisticteicnoitalitzin tlen ica otechonsilih inauactzinco ica nitlasohConetzin, </div>
<div class='m'>
<span class="verse" id="EP1_7">7&#160;</span>naquin otechontlaxtlau ica niesotzin. Uan ohcon itpiah tetlapohpoluilis den totlahtlacol. Ohcon Dios ocmochiuilih nic mouistic ueyi nitetlasohitalitzin. </div>
<div class='m'>
<span class="verse" id="EP1_8">8&#160;</span>Uan non itetlasohitalitzin otechonmactih tlailiuis mic, uan mota itich quen otechonmactih nochi yectlayoluilistli uan ahsicamatilistli. </div>
<div class='m'>
<span class="verse" id="EP1_9">9&#160;</span>Uan otechonmatiltih tlen achtoh otlatiutoya de nitlaniquilitzin, tlen Yehuatzin ica nitetlasohitalitzin ocyoluih icmochiuilihtzinos ica Yehuatzin Cristo, </div>
<div class='m'>
<span class="verse" id="EP1_10">10&#160;</span>ihcuac ahsis in tonal tlen Yehuatzin ocontlalih. Itich non tonal Dios icchiuas mapoui sa se, mayeh tlen catqui iluicac uan tlen catqui tlalticpac, itich Yehuatzin Cristo. </div>
<div class='p'>
<span class="verse" id="EP1_11">11&#160;</span>Ica Yehuatzin Cristo, Dios achtohtica yotechonpihpin techontlaaxcatis. Ohcon oyah nitlaniquilitzin Yehuatzin naquin icmochiuilihtzinoua mamochiua nochi quen Yehuatzin yocmihtaluih. </div>
<div class='m'>
<span class="verse" id="EP1_12">12&#160;</span>Ohcon ocmochiuilihtzinoh nic oquinic matuehcapantlalican Yehuatzin quen mouisticatzintli, in tehuan naquin achtohtica yotpiayah in tonichialis inauactzinco Cristo, uan ohcon in toyolilis mai quemeh se tetlacachiualis inauactzinco Yehuatzin Dios mouisticatzintli. </div>
<div class='m'>
<span class="verse" id="EP1_13">13&#160;</span>Uan namehuantzitzin noiuqui yonanconcaqueh in tlen milauac, in tlahtol tlen cualica temaquixtilistli, uan onanconniltocaqueh. Ica non Dios, ica Yehuatzin Cristo, noiuqui onamechonmactih in Espíritu Santo tlen omoyectencautzinoh namechonmactis, tlen icnextia nic namoniaxcatzitzin Dios. </div>
<div class='m'>
<span class="verse" id="EP1_14">14&#160;</span>Yotsilihqueh in Espíritu quemeh se tlanextilil, tlen icnextia nic satepan itsilisqueh ocsiqui tlen techonaxcatis Dios, itich necah tonal ihcuac Yehuatzin quintlamimaquixtis nochi tlen ya iaxcatzitzin. Ohcon Yehuatzin Dios naquin mouisticatzintli comosililis uehcapantlalilis. </div>
<div class='s'>Pablo quinnochilia Dios in tlaniltocanih </div>
<div class='p'>
<span class="verse" id="EP1_15">15&#160;</span>Ica nochi non, uan nic yonicmat quen namontlaniltocah inauactzinco in toTecotzin Jesús uan quen nanquimonyequitah nochtin niaxcatzitzin Yehuatzin, </div>
<div class='m'>
<span class="verse" id="EP1_16">16&#160;</span>amo incaua inmotlasohcamati inauactzinco Dios ica namehuantzitzin, uan innamechonilnamiqui ihcuac inmonochilia Dios. </div>
<div class='m'>
<span class="verse" id="EP1_17">17&#160;</span>Inmotlatlautia inauactzinco niDios in toTecotzin Jesucristo, in toTahtzin Dios mouisticatzintli, manamechonmacti ica niEspíritu yectlayoluilis, uan manamechonnextili ocachi de Yehuatzin, uan ohcon ixconixmatican yec. </div>
<div class='m'>
<span class="verse" id="EP1_18">18&#160;</span>Intlatlautia Dios manamechonmacti yec ahsicamatilis uan ohcon ixconahsicamatican quen mouistic in nichialis tlen nanconpiah nic Dios onamechonnotz, uan noiuqui ixconmatican quen mic uan mouistic cualtzin tlen quimaxcatis naquin iaxcatzitzin. </div>
<div class='m'>
<span class="verse" id="EP1_19">19&#160;</span>Noiuqui intlatlautia ixconixmatican quen tlailiuis mouistic ueyihcatzintli nichicaualitzin tlen ica techonmatlani tehuan naquin ittlaniltocah, necah mouistic ueyi chicaualis, yehua tlen ica uili icmochiuilia nochi, </div>
<div class='m'>
<span class="verse" id="EP1_20">20&#160;</span>uan yehua ica ocomoquitzteuilih Cristo itich miquilistli uan ocontlalih iyecmapantzinco ompa in iluicac. </div>
<div class='m'>
<span class="verse" id="EP1_21">21&#160;</span>Uan ocmactih chicaualis impan nochtin nintlayacancauan in amocuali ehecameh tlen icpiah ueyi tiquiuahcayotl, in tlen cuahcual chicaualismeh, uan in tlen cuahcual tetecomeh. Nimouisticchicaualitzin ocachi ueyi uan amo in chicaualismeh tlen moteneuah itich nin tlalticpactli, uan amo sayeh tlen axan moteneua, tlamo noiuqui itich in tonalmeh tlen ualahtoqueh. </div>
<div class='m'>
<span class="verse" id="EP1_22">22&#160;</span>Nochi in tlensa Dios ocontlalih itlampa nicxitzitzin Cristo, uan itnochtin tlen ittlaniltocah otechonmactih in Cristo mai toteyacancau itich nochi, quemeh totzonticon. </div>
<div class='m'>
<span class="verse" id="EP1_23">23&#160;</span>Uan in tlaniltocanih itpouih quemeh itlalnacayotzin, uan iuantzin itmahxitiah, pues Yehuatzin Cristo inauactzinco nochi mahsic mahxitia.  </div>
<div class='psalmlabel' id='EP2_0'> 2</div>
<div class='s'>Ittlamaquixtilten ica nitetlasohitalitzin Dios </div>
<div class='p'>
<span class="verse" id="EP2_1">1&#160;</span>[Yehuatzin onamechonmactih yolilistli ihcuac] namehuantzitzin onamonmictoyah ipampatica namotlahtlacol uan namoamoyecchiualis. </div>
<div class='m'>
<span class="verse" id="EP2_2">2&#160;</span>Itich nochi non, achtoh onamonnininqueh ohcon quen icchiutinimih nochtin in tlalticpactlacameh. Onancontlacamatiah nitlaniquilis in tlayacanqui den chicaualismeh tlen cateh itich in ehecatl. Yehua in espíritu naquin tiquiti intich naquin amo ictlacamatih Dios. </div>
<div class='m'>
<span class="verse" id="EP2_3">3&#160;</span>Nepa achtoh itnochtin tehuan ohcon otninimiah, otchiuayah in tlen totlalticpactlaniquilis ocniquia, nitlaniquilis in totlalnacayo uan nitlaniquilis in totlayoluilis. Ica non, sannoiuqui quemeh nocsiquin tlalticpactlacameh, totich ocnamiquia nicualanilitzin Dios. </div>
<div class='m'>
<span class="verse" id="EP2_4">4&#160;</span>Masqui ohcon, Dios tlailiuis otechonicnomat, uan ica niueyitetlasohtlalitzin otechontlasohtlac. </div>
<div class='m'>
<span class="verse" id="EP2_5">5&#160;</span>Ica non, masqui otmictoyah ipampatica in tlahtlacol, Yehuatzin otechonmactih yancuicayolilistli iuantzin Cristo. San ica nitetlasohitalitzin namontlamaquixtilten. </div>
<div class='m'>
<span class="verse" id="EP2_6">6&#160;</span>Sansican iuantzin Cristo Jesús, Dios otechyancuicayolitih uan otechontlalih inauactzinco itich in iluicac, nic comoniquiltia iuantzin mattlanauatican. </div>
<div class='m'>
<span class="verse" id="EP2_7">7&#160;</span>Ohcon ocmochiuilihtzinoh nic oquinic ictenextilis itich in tonalten tlen ualahtoqueh, quen tlailiuis mic nitetlasohitalizin tlen techonpialia. Nin itetlasohitalitzin otechoualmactih ica in teicnoitalis tlen otechonpialih ica Yehuatzin Cristo Jesús. </div>
<div class='m'>
<span class="verse" id="EP2_8">8&#160;</span>Ixconmatican, ica nitetlasohitalitzin namontlamaquixtilten ica in tlaniltoquilis. Uan nochi nin amo ualeua namotichtzin, tla yeh yen Dios itetlaocoliltzin. </div>
<div class='m'>
<span class="verse" id="EP2_9">9&#160;</span>Uan namontlamaquixtilten amo ica itlah namochiualis, para ohcon amaquin mauili mamosini. </div>
<div class='m'>
<span class="verse" id="EP2_10">10&#160;</span>Pues tehuan titlachiualtzitzin Dios, uan inauactzinco Cristo Jesús otechmomactilih yancuicyolilistli para matchiuacan in tlen cuali chiualistli tlen Yehuatzin Dios achtoh yocontlalih matchiuacan. </div>
<div class='s'>Inauactzinco Cristo itpouih sa se </div>
<div class='p'>
<span class="verse" id="EP2_11">11&#160;</span>Ica non ixconilnamiquican quenih onamoncatcah achtoh. Onamonnesqueh amo namonjudíos, uan in judíos naquin moteneuah nescayotitoqueh quemeh iaxcauan Dios, onamechonixmatiah amo namonnescayotitoqueh queh iaxcatzitzin Dios, nic yehuan omonescayotayah itich nintlalnacayo. </div>
<div class='m'>
<span class="verse" id="EP2_12">12&#160;</span>Ihcuacon amo onanconixmatiah Cristo, onamonxiliutoyah uan amo onamonpouiah iuan Israel, dion itich in tlahtolsintililten tlen Dios oquichiu iuan Israel, uan amo onanconixmatiah tlen Dios omoyectencau innauac. Amo onanconixmatiah Dios, uan amo onanconpiayah tlenoh itich namonmoyolchicauasqueh. </div>
<div class='m'>
<span class="verse" id="EP2_13">13&#160;</span>Yauehcau uehca onamoncatcah uan amo onanconixmatiah Yehuatzin, pero axan Dios yonamechonualicac inauactzinco ica niesotzin Cristo Jesús. </div>
<div class='m'>
<span class="verse" id="EP2_14">14&#160;</span>Yehuatzin ocontlalih seuilistli, nic ica nimiquilitzin de tomen altipemeh otechonchiu sa se, uan oconxixititz in tipamitl tlen otechtlahcoxilohtoya, masequihto yen tecocolilis. </div>
<div class='m'>
<span class="verse" id="EP2_15">15&#160;</span>Ohcon oconyacatlamih nichicaualis in tlanauatil tlen mic tlamantli otechtlatiquitaya. Uan ohcon de tomen altipemeh itichtzin ocmochiuililih sa se yancuic altipetl, uan oconsehseuih in ixnamictli. </div>
<div class='m'>
<span class="verse" id="EP2_16">16&#160;</span>Ica nimiquilitzin itich in cruz otechonsechiu iuantzin Dios, uan ohcon de tomen altipemeh axan sa se itquistoqueh quemeh seitlalnacayo, uan ohcon oconyacatlamih in ixnamictli. </div>
<div class='p'>
<span class="verse" id="EP2_17">17&#160;</span>Yehuatzin Cristo onamechonmatiltico in cuali tlahtol tlen cualica seuilistli, onamechonmatiltico mayeh namehuantzitzin naquin uehca onamoncatcah de Dios, uan mayeh tehuan naquin amo uehca otcatcah. </div>
<div class='m'>
<span class="verse" id="EP2_18">18&#160;</span>Ica Yehuatzin Cristo tehuan uan namehuantzitzin ituilih tahsih inauactzinco in toTahtzin Dios, ica san se mismo Espíritu. </div>
<div class='m'>
<span class="verse" id="EP2_19">19&#160;</span>Ica non, acmo namonmotepaluanih dion namoncahcalaquinih, tla yeh ya namonpouih iuan niaxcatzitzin Dios, namonpouih ichanehcauan Dios. </div>
<div class='m'>
<span class="verse" id="EP2_20">20&#160;</span>Itpouih quemeh se cali, tlen oualeu ualmoscaltihtiu itich in teotlatitlanten uan in teotlanauatanih, uan Cristo Jesús yeh yen tlayacantoc titl tlachicaualoni. </div>
<div class='m'>
<span class="verse" id="EP2_21">21&#160;</span>Itichtzin non tlachicaualoni cuali motzitzquihtiu nochi nin cali, uan moscaltihtiu mochiutiu se teopantli mouistic, iaxcatzin in toTecotzin. </div>
<div class='m'>
<span class="verse" id="EP2_22">22&#160;</span>Itichtzin non tlachicaualoni noiuqui namehuantzitzin namonteuanten, namonmoscaltihtiueh namonmochiutiueh se cali campa mochanchiuilia Dios ica niEspíritu.  </div>
<div class='psalmlabel' id='EP3_0'> 3</div>
<div class='s'>In tiquitl tlen in Pablo icpia innauac naquin amo judíos </div>
<div class='p'>
<span class="verse" id="EP3_1">1&#160;</span>Ica non neh, Pablo, intzacutoc, nic intlanonotza de Cristo Jesús namonauac namehuantzitzin naquin amo namonjudíos. </div>
<div class='m'>
<span class="verse" id="EP3_2">2&#160;</span>Pues xa yec ya nanconmatih nic Dios onechmactih in tiquitl namonauactzinco mannamechonmatilti nitetlaocoliltzin. </div>
<div class='m'>
<span class="verse" id="EP3_3">3&#160;</span>Dios onechonnextilih tlen achtoh otlatiutoya de nitlaniquilitzin, uan yehua non tzocotzin yonnamechontlahcuiluilih. </div>
<div class='m'>
<span class="verse" id="EP3_4">4&#160;</span>Uan tla yonanconitaqueh tlen yonnamechonihcuiluilih, nanconmomacasqueh cuenta nic incahsicamati tlen achtoh otlatiutoya de nitlaniquilitzin Dios ica Yehuatzin Cristo. </div>
<div class='m'>
<span class="verse" id="EP3_5">5&#160;</span>Achtoh in tocniuan tlen youalpanotahqueh, amo oquinmatiltihqueh tlen otlatiutoya, pero axan Dios ica niEspíritu yoquinmatiltih in teotlatitlanten uan teotlanauatanih iaxcauan Yehuatzin. </div>
<div class='m'>
<span class="verse" id="EP3_6">6&#160;</span>Tlen otlatiutoya uan otechonmatiltih yeh yeh nin: ica in tlahtol tlen cualica temaquixtilistli namehuantzitzin, naquin amo namonjudíos, noiuqui teuan nanconsilisqueh tlen Dios techaxcatia; san se namonquistoqueh touan quemeh se itlalnacayo, uan touan nanconsilisqueh tlen Dios omoyectencau techonmactis ica Yehuatzin Cristo Jesús. </div>
<div class='p'>
<span class="verse" id="EP3_7">7&#160;</span>Itich non tlahtol tlen cualica temaquixtilistli, Dios ica nitetlasohitalitzin onechonchiu itiquitcatzin. Non tiquitl onechmactih quemeh se tetlaocolil ihcuac nichicaualitzin otiquit notich. </div>
<div class='m'>
<span class="verse" id="EP3_8">8&#160;</span>Masqui neh innauac nochi niaxcatzitzin Dios nehua naquin sansimi ocachi amotlen ipatca, Dios nehua onechonmactih non tetlaocolil manquinmatilti naquin amo judíos in cuali tlahtol tlen ictematiltia quen Yehuatzin Cristo techmomactilia tlailiuis mic ueyi tlateochiualis tlen dion amo uilis secpouas, </div>
<div class='m'>
<span class="verse" id="EP3_9">9&#160;</span>uan noiuqui manquimahsicamatilti tlen desde ipeuyan nochi otlatiutoya, de quenih conchiutiu nicancah itlaniquilitzin Dios, naquin ocomochiuilihtzinoh nochi tlen cah. </div>
<div class='m'>
<span class="verse" id="EP3_10">10&#160;</span>Ohcon ocmochiuilihtzinoh intich in tlaniltocanih, nic Dios oquinic icnextis innauac nochtin in tlayacanqueh uan in chicaualismeh tlen ninimih itich in ehecatl quen mouistic mic cualtzin nitlayoluilitzin itich nochi tlen comochiuilia. </div>
<div class='m'>
<span class="verse" id="EP3_11">11&#160;</span>Desde achtoh nipeuyan in tlalticpactli Dios ohcon ocyoluih icmochiuilihtzinos, uan ocomochiuilihtzinoh ica tlen in toTecotzin Cristo Jesús oconchiu. </div>
<div class='m'>
<span class="verse" id="EP3_12">12&#160;</span>Ica Yehuatzin Cristo uili tahsih inauactzinco Dios ica mic yolchicaualistli, nic ittlaniltocah inauactzinco Cristo. </div>
<div class='m'>
<span class="verse" id="EP3_13">13&#160;</span>Ica non innamechontlatlautia, amo xonmotlalpancautacan nic intlapanoua namopampa, yehyeh icnamiqui xonmosinican ica. </div>
<div class='s'>Pablo motlatlautia mamotlachicauilican itich nitetlasohtlalitzin Cristo </div>
<div class='p'>
<span class="verse" id="EP3_14">14&#160;</span>Ica non inmotlancuaquitza iixpan in toTahtzin Dios,<a href='#FN1' epub:type='noteref' class='noteref'>*</a> </div>
<div class='m'>
<span class="verse" id="EP3_15">15&#160;</span>naquin inauac ualeua nochi tlen cah itich in iluicac uan itich in tlalticpac. </div>
<div class='m'>
<span class="verse" id="EP3_16">16&#160;</span>Uan inmotlatlautia inauactzinco Yehuatzin manamechonmacti chicaualis itich namoyolo ica niEspíritu ohcon quen tlailiuis mic nimouisticchicaualitzin comopialia. </div>
<div class='m'>
<span class="verse" id="EP3_17">17&#160;</span>Uan noiuqui inmotlatlautia, Yehuatzin Cristo mamochanchiuili itich namoyolo ica namotlaniltoquilis, uan ohcon xonmotlachicauilican itich in tetlasohtlalistli ohcon quemeh in tlaniluatl itich in tlali, uan quemeh in cali itich nitlachicaualon, </div>
<div class='m'>
<span class="verse" id="EP3_18">18&#160;</span>uan ohcon xonuilican, sansican inuan nochtin niaxcatzitzin Yehuatzin, ixconixmatican quen tlailiuis ueyi nitetlasohtlalitzin Cristo tlen amo icpia iyacatlamilis quen patlauac, uiyac, uehcapan uan uehcatlan, </div>
<div class='m'>
<span class="verse" id="EP3_19">19&#160;</span>uan icpanauia nochi tlen uili sequixmati. Uan ohcon namoyolo mapiauto ica quen mahsic ameh Yehuatzin Dios. </div>
<div class='p'>
<span class="verse" id="EP3_20">20&#160;</span>Uan Yehuatzin naquin chicaucatzintli, naquin comochiuilis tlailiuis ocachi mic de tlen ittlahtlaniliah uan itcahsicamatih ica nichicaualitzin tlen motiquitilia totich, </div>
<div class='m'>
<span class="verse" id="EP3_21">21&#160;</span>Yehuatzin ica in sintitl nochipa macsili in uehcapantlalilis ica in tlaniltocanih uan ica tlen Cristo Jesús ocmochiuilihtzinoh. Amén.  </div>
<div class='psalmlabel' id='EP4_0'> 4</div>
<div class='s'>In Espíritu techonsechiua </div>
<div class='p'>
<span class="verse" id="EP4_1">1&#160;</span>Ica non neh, naquin intzacutoc nic intlanonotza den toTecotzin, innamechontlatlautia namoninimilis mai yec quen icnamiqui, ohcon quen moniqui ninimisqueh naquin Dios oquinnotz mapouican iuan. </div>
<div class='m'>
<span class="verse" id="EP4_2">2&#160;</span>Amo xonmoueyimatican, yeh xonteyecnotzacan; uan ica tetlasohtlalistli uan tepacahyouilistli xonmosepantlaxicouilican. </div>
<div class='m'>
<span class="verse" id="EP4_3">3&#160;</span>Ixcontemocan namonsetitosqueh se uan ocse itich in Espíritu, ica in seuilistli tlen ixconmosepanpialican. </div>
<div class='m'>
<span class="verse" id="EP4_4">4&#160;</span>Itpouih san itich se tlacayotl, uan san itich se Espíritu, uan sannoiuqui ohcon cah san se nichialis tlen inauac Dios otechnotz, </div>
<div class='m'>
<span class="verse" id="EP4_5">5&#160;</span>san se toTecotzin, san se totlaniltoquilis, san se tlacuatequilis, </div>
<div class='m'>
<span class="verse" id="EP4_6">6&#160;</span>san se Dios naquin poui toTahtzin inauac itnochtin, naquin teTeco inauac itnochtin, naquin tiquiti ica itnochtin, uan itich itnochtin metzticah. </div>
<div class='p'>
<span class="verse" id="EP4_7">7&#160;</span>Tlen quemah, sehsemeh tehuan otechonmactih tlatlamantli uililistli, ohcon quemeh Yehuatzin Cristo oquixyehyecoh techmomactilihtzinos. </div>
<div class='m'>
<span class="verse" id="EP4_8">8&#160;</span>Ica non in Teotlahtolamatl quihtoua: </div>
<div class='q'>Otlehcoc uehcapan, </div>
<div class='q'>uan oquinuilantah nitecocolihcauan, </div>
<div class='q'>uan oquinmahmactih tetlaocolil in tlacameh.<a href='#FN2' epub:type='noteref' class='noteref'>*</a> </div>
<div class='p'>
<span class="verse" id="EP4_9">9&#160;</span>¿Uan quenih ictosniqui ihcuac ictoua “otlehcoc”? Ictosniqui achtoh yotimoca hasta tlatzintlan itich in tlalticpactli. </div>
<div class='m'>
<span class="verse" id="EP4_10">10&#160;</span>Uan Yehuatzin naquin otimoc, Yehuatzin mismo naquin noiuqui otlehcoc uan ocpanauih nochi iluicactli, para ohcon Yehuatzin nouiyan motlacuitihtzinohtos. </div>
<div class='m'>
<span class="verse" id="EP4_11">11&#160;</span>Yehuatzin yehua naquin oquintlalih siquin maican teotlatitlanten, ocsiqui mactematiltican tlahtol tlen icsiliah de Dios, ocsiquin mactematiltican in tlahtol tlen cualica temaquixtilistli, uan ocsiquin maican intepixcauan in tlaniltocanih uan tlamachtanih, </div>
<div class='m'>
<span class="verse" id="EP4_12">12&#160;</span>para ohcon niaxcatzitzin Dios uilis yecmahsitasqueh icmatisqueh icchiuasqueh nitiquitzin Yehuatzin, uan ohcon maquimiscaltican naquin pouih queh itlalnacayotzin Cristo, yen tlaniltocanih, </div>
<div class='m'>
<span class="verse" id="EP4_13">13&#160;</span>para nochtin matican san se ica in tlaniltoquilis uan ica in tlaixmatilis de niConetzin Dios, uan ohcon matican mahsic itchicauaqueh itich nochi, ohcon quemeh Cristo yec mahsic itich nochi. </div>
<div class='m'>
<span class="verse" id="EP4_14">14&#160;</span>Ohcon acmo tisqueh quemeh itcoconeh tlen icpapatlah nintlayoluilis, tlen ihcuac iccaquih tleyasa tlamachtilis icniltocatiuitzih uan uitzih itich nintlacahcayaualis necateh naquin icmatih yec quenih tlacahcayauasqueh. </div>
<div class='m'>
<span class="verse" id="EP4_15">15&#160;</span>Yehyeh matnihnimican itich in tlen milauac uan itich in tetlasohtlalis, uan ohcon itich nochi matmoscaltican inauactzinco naquin poui itzonticon in tlaniltocanih, yen Cristo. </div>
<div class='m'>
<span class="verse" id="EP4_16">16&#160;</span>Ica Yehuatzin Cristo nochtin in tlaniltocanih yec sintiliutoqueh ohcon quemeh seitlalnacayo. Nochi tlaluatl uan nochi omitl yec motzitzquihtoc, uan nochi yec sepantiquitih uan icchiuah in tiquitl tlen sehsemeh icpia tlen icchiuas; uan ohcon quemeh seitlalnacayo, in tlaniltocanih mochicautiueh uan moscaltihtiueh itich in tetlasohtlalistli. </div>
<div class='s'>Xonninimican itich in yancuic yolilistli </div>
<div class='p'>
<span class="verse" id="EP4_17">17&#160;</span>Ica non, ica nitoocaatzin in toTecotzin ihquin innamechonnahnauatia uan innamechontlatlautia: acmo xonchanchiuacan quemeh nocsiquin tlen amo quixmatih Dios, tlen moyacanah ica tlayoluilis tlen sannencah. </div>
<div class='m'>
<span class="verse" id="EP4_18">18&#160;</span>Nintlalnamiquilis catqui queh tlayouacatlah, amo icpiah in yolilistli tlen ualeua itich Dios, nic ixpoliutoqueh quen icchicauah ninyolo. </div>
<div class='m'>
<span class="verse" id="EP4_19">19&#160;</span>Yehuan yocpolohqueh in pinaualis, uan ica non yomosintemacaqueh itich nochi tlensa xolopihcayotl, uan icchiuah ica yolnemiquilis nochi tlensa tlen pitzotic. </div>
<div class='m'>
<span class="verse" id="EP4_20">20&#160;</span>Tlen quemah, namehuantzitzin amo ohcon onamontlasalohqueh inauactzinco Cristo, </div>
<div class='m'>
<span class="verse" id="EP4_21">21&#160;</span>tla queh milauac onanconcaqueh uan onamechonmachtihqueh de Jesús ohcon quemeh in tlen milauac tlamachtilistli tlen ualeua inauactzinco. </div>
<div class='m'>
<span class="verse" id="EP4_22">22&#160;</span>Onamechonmachtihqueh acmo icnamiqui namonninimisqueh quemeh achtoh. Yehyeh ixcontlatiuican namotlalticpactlaniquilis tlen onanconquentoyah uan ihtlacauqui, uan mocahcayaua ica tlen icyoltilana. </div>
<div class='m'>
<span class="verse" id="EP4_23">23&#160;</span>Uan mamoyancuicachiua namotlayoluilis maualpeua ic tlahtic. </div>
<div class='m'>
<span class="verse" id="EP4_24">24&#160;</span>Uan ixconmoquentican in yancuicyectlaniquilis, tlen tlachiutli quemeh nitlaniquilitzin Dios uan mixmati ica chiualistli tlen yec uan ica chiualistli tlen chipauac. </div>
<div class='p'>
<span class="verse" id="EP4_25">25&#160;</span>Ica non, acmo xonistlacatican, yehyeh xontlahtocan ica in tlen milauac innauac namocnitzitzin, pues itnochtin sansican itpouih itich sanse tlacayotl. </div>
<div class='p'>
<span class="verse" id="EP4_26">26&#160;</span>Tla namoncualanih amo xontlahtlacocan; uan namotlauel amo mauehcaua hasta ihcuac pancalaquis in tonaltzin, </div>
<div class='m'>
<span class="verse" id="EP4_27">27&#160;</span>amo ixcontlacauilican in amocuali. </div>
<div class='p'>
<span class="verse" id="EP4_28">28&#160;</span>Naquin otlachtiquia acmo matlachtiqui, yehyeh matiquiti, uan ohcon maquincui nimauan macchiua tlen cuali. Ohcon icpias tlen ica quinmatlanis naquin quinpoloua. </div>
<div class='p'>
<span class="verse" id="EP4_29">29&#160;</span>Amo maquisa itich namocamac tlen amo cuali tlahtol, tlamo yeh tlen cuali tlahtol tlen moniqui, tlen tlamatlanis quinyolitis uan quinmactis tlateochiualistli naquin namechoncaquih. </div>
<div class='m'>
<span class="verse" id="EP4_30">30&#160;</span>Amo ixcontlaocolmacacan in Espíritu Santo de Dios, naquin ica onamechonnescayotih Yehuatzin quemeh iaxcatzitzin para in tonal den temaquixtilistli. </div>
<div class='m'>
<span class="verse" id="EP4_31">31&#160;</span>Ixconquixtican acmo mai namotich cuehsiuilistli, tlauel, cualanilis, tlaueltlahtol, uan pitzotic teteneualis, uan nochi tlensa tlen amo cuali. </div>
<div class='m'>
<span class="verse" id="EP4_32">32&#160;</span>Yehyeh xonican cualmeh coconeh se iuan ocse, xonteicnomatican uan xonmosepantlapohpoluican, ohcon quen Dios noiuqui onamechontlapohpoluih ica tlen ocomochiuilihtzinoh Cristo.  </div>
<div class='psalmlabel' id='EP5_0'> 5</div>
<div class='s'>Matninimican itich nitlanetzin Cristo </div>
<div class='p'>
<span class="verse" id="EP5_1">1&#160;</span>Ica non ixconniuilican nichiualitzin Dios, pues namehuantzitzin namonitlasohconeuan. </div>
<div class='m'>
<span class="verse" id="EP5_2">2&#160;</span>Ixconpiacan tetlasohtlalistli, ohcon quemeh Cristo otechontlasohtlac uan inohmah omotemactihtzinoh topampa, uan omochiutzinoh se tetlaocolil uan se tlatemactil inauactzinco Dios tlen Yehuatzin oconahuiyacamat. </div>
<div class='p'>
<span class="verse" id="EP5_3">3&#160;</span>Nic namoniaxcatzitzin Dios, amo icnamiqui dion tzocotzin ixconyoluican pitzotic namonaxtinimisqueh ica namotlalnacayo, dion nanconchiuasqueh tetlahiltih ayilis, uan dion xonxihxicuintican nanconmoaxcatisqueh nochi. </div>
<div class='m'>
<span class="verse" id="EP5_4">4&#160;</span>Uan itich namocamac amo maquisa pitzotic tepinautih tlahtol, dion tlensa xoxohyotl, dion camanal. Nochi non amo icnamiqui. Yehyeh itich namocamac maquisa tetlasohcamatilis inauactzinco Dios. </div>
<div class='m'>
<span class="verse" id="EP5_5">5&#160;</span>Ya nanconmatih nin: naquin pitzotic axtinimi ica nitlalnacayo, noso naquin icchiua tetlahiltih ayilis, noso naquin xihxicuinti icmoaxcatis nochi (non yoltlaniquilis quisa quemeh ictlacachiutoc itlah ocse quemeh idios), nochtin yehuan amo quintlaaxcatisqueh campa motlanauatilia Cristo uan Dios. </div>
<div class='m'>
<span class="verse" id="EP5_6">6&#160;</span>Amacah manamechoncahcayaua ica tlalnamic tlen iyoca, tlen amo tematlani; ixconmatican, ica nochi non uitz nicualanilitzin Dios intich naquin quixnamiquih amo ictlacamatih. </div>
<div class='m'>
<span class="verse" id="EP5_7">7&#160;</span>Ica non, namehuantzitzin amo xonteuantican inuan intich nintlalnamic. </div>
<div class='p'>
<span class="verse" id="EP5_8">8&#160;</span>Pues achtoh onamoncatcah itich in tlayouilotl, pero axan ya namoncateh itich nitlanetzin in toTecotzin. Ica non, xonninimican quemeh icnamiqui ninimisqueh naquin pouih itich in tlanestli. </div>
<div class='m'>
<span class="verse" id="EP5_9">9&#160;</span>Tlen icmochiualtia in tlanestli itich in toyolo yeh yeh nin:<a href='#FN3' epub:type='noteref' class='noteref'>*</a> masei cuali conetl, masecchiua tlen yec, uan masecchiua nochi tlen milauac. </div>
<div class='m'>
<span class="verse" id="EP5_10">10&#160;</span>Ica non, nochipa ixcontemocan tlenoh nipaquilitzin in toTecotzin itich nochi namochiualis. </div>
<div class='m'>
<span class="verse" id="EP5_11">11&#160;</span>Uan amo xonteuantican itich in chiualistli tlen poui itich in tlayouilotl, tlen amo cualica itlah cuali, yehyeh ixconixnamiquican. </div>
<div class='m'>
<span class="verse" id="EP5_12">12&#160;</span>Tlamilauca, hasta tepinautih itquihtosqueh tlen yehuan icchiuah ichtacatzin. </div>
<div class='m'>
<span class="verse" id="EP5_13">13&#160;</span>Pero ihcuac in tlanestli tlauia, nochi mocaua simpaniacatlah, nochi mota quenih ameh, pues in tlanestli nochi icnextia. </div>
<div class='m'>
<span class="verse" id="EP5_14">14&#160;</span>Ica non mihtoua: </div>
<div class='q'>¡Ixtlachia, teh naquin itcochtoc, </div>
<div class='q'>uan ixmeua intzalan miquemeh, </div>
<div class='q'>uan in Cristo mitztlauilis! </div>
<div class='p'>
<span class="verse" id="EP5_15">15&#160;</span>Ica non cuali ixcontlatlatacan quenih namonninimih; amo yeh quemeh in tlen amo moyoluiah, yehyeh namoninimilis mai quemeh tlen cuali tlayoluilisehqueh. </div>
<div class='m'>
<span class="verse" id="EP5_16">16&#160;</span>Ixquimonyeccuican in tonalmeh ica yecchiualistli, pues itich ninqueh tonalmeh simi tlaouehtitoc. </div>
<div class='m'>
<span class="verse" id="EP5_17">17&#160;</span>Ica non, amo xonican queh amo namontlayoluilisehqueh, yehyeh ixconyecahsicamatican tlenoh nitlaniquilitzin in toTecotzin. </div>
<div class='m'>
<span class="verse" id="EP5_18">18&#160;</span>Amo xoniuintican, ixconmatican itich non ualeua in ixpoliuilistli; yehyeh xonyolpiautocan ica in Espíritu Santo, </div>
<div class='m'>
<span class="verse" id="EP5_19">19&#160;</span>xonmosepanyolchicauacan ica Salmos, ica cuicatl tlen ictlacachiua Yehuatzin, ica cuicatl tlen teyolyacana in Espíritu Santo; ixcontlacachiuacan uan xonmocuicatican inauactzinco in toTecotzin ica nochi namoyolo. </div>
<div class='m'>
<span class="verse" id="EP5_20">20&#160;</span>Nochipa xonmotlasohcamatican ipampa nochi inauactzinco in toTahtzin Dios, ica nitoocaatzin toTecotzin Jesucristo. </div>
<div class='s'>Quenih icnamiqui mosepanuicasqueh in tlaniltocanih itich nincalihtic </div>
<div class='p'>
<span class="verse" id="EP5_21">21&#160;</span>Xonmosepantlacamatican ica tlamouilil inauactzinco Dios. </div>
<div class='p'>
<span class="verse" id="EP5_22">22&#160;</span>In siuameh namiquehqueh matlatlacamatican innauac nintlauical quemeh oisquia ictlacamatoqueh yen toTecotzin. </div>
<div class='m'>
<span class="verse" id="EP5_23">23&#160;</span>Porque in siuatl poui itzonticon yeh nitlauical, ohcon quemeh Cristo poui tzonticon den tlaniltocanih. Uan yehuan poutoqueh queh itlalnacayo Yehuatzin, naquin inTemaquixtihcatzin. </div>
<div class='m'>
<span class="verse" id="EP5_24">24&#160;</span>Ohcon quemeh in tlaniltocanih tlatlacamatih inauactzinco Cristo, noiuqui ohcon in siuameh namiquehqueh matlatlacamatican innauac nintlauical itich nochi. </div>
<div class='p'>
<span class="verse" id="EP5_25">25&#160;</span>Namehuantzitzin tlacameh namiquehqueh, ixcontlasohtlacan namosiuatzin, ohcon quemeh Cristo quintlasohtla in tlaniltocanih uan inpampa omotemactihtzinoh, </div>
<div class='m'>
<span class="verse" id="EP5_26">26&#160;</span>uan ohcon oquinsicantlalih den tlahtlacol. Yehuatzin oquimonchipau itich in atl uan ica nitlahtoltzin, </div>
<div class='m'>
<span class="verse" id="EP5_27">27&#160;</span>uan ohcon oquichiu Yehuatzin nic oquinic quinualicas in tlaniltocanih inauactzinco queh se novia mouisticcualtzin, tlen dion canin amo soquiyoh uan dion amitlah macpia xoxolochtic, dion itlah ocse tlen amo yec macnextihto, tlamo yehyeh mouisticchipauac uan amitlah tlahtlacol mai itich. </div>
<div class='m'>
<span class="verse" id="EP5_28">28&#160;</span>Sannoiuqui ohcon, in tlacatl moniqui mactlasohtla nisiuau quemeh oisquia yehua itlalnacayo. Naquin ictlasohtla nisiuau, quisa queh yeh inohmah motlasohtla. </div>
<div class='m'>
<span class="verse" id="EP5_29">29&#160;</span>Amo queman acah iccocolia nitlalnacayo; tlamo yeh ictiquipanoua uan icmaluia, ohcon quemeh Cristo icchiua innauac in tlaniltocanih, </div>
<div class='m'>
<span class="verse" id="EP5_30">30&#160;</span>pues tehuan itpoutoqueh queh itlalnacayo Cristo [queh itlalnacayo uan iomiyo]. </div>
<div class='m'>
<span class="verse" id="EP5_31">31&#160;</span>Ica non in tlacatl iccauas ipapan uan imaman uan icmosetilis nisiuau, uan ohcon yehuan acmo pouisqueh omen, tlamo sa se.<a href='#FN4' epub:type='noteref' class='noteref'>†</a> </div>
<div class='m'>
<span class="verse" id="EP5_32">32&#160;</span>Simi ueyi in tlamachtilis tlen tlatiutoc itich nin tlahtol. Neh inyoluia tlahtoua de Cristo uan in tlaniltocanih. </div>
<div class='m'>
<span class="verse" id="EP5_33">33&#160;</span>Uan ohcon, sehsemeh namehuantzitzin sannoiuqui mactlasohtla nisiuau ohcon quemeh yeh motlasohtla, uan in siuatl mactlepanita nitlauical.  </div>
<div class='psalmlabel' id='EP6_0'> 6</div>
<div class='p'>
<span class="verse" id="EP6_1">1&#160;</span>Namehuan coconeh, ixquintlacamatican namotahuan quemeh in toTecotzin icmoniquiltia, ixmatican, yehua non tlen cuali. </div>
<div class='m'>
<span class="verse" id="EP6_2">2&#160;</span>Nicancah tlanauatil yehua tlen tlayacana techmatiltia tlateochiualis, pues quihtoua: “Ittlacachiuas mopapan uan momaman, </div>
<div class='m'>
<span class="verse" id="EP6_3">3&#160;</span>uan ohcon cuali itpanos uan itchanchiutos uehcau itich nin tlalticpactli.”<a href='#FN5' epub:type='noteref' class='noteref'>*</a> </div>
<div class='p'>
<span class="verse" id="EP6_4">4&#160;</span>Uan namehuantzitzin, naquin namontetahmeh, amo ixquimontlauelcalaquican namoconeuantzitzin, yehyeh ica cuali ixquimonixpitlanican, uan ixquimonnahnauatican ohcon quemeh nitlaniquilitzin in toTecotzin. </div>
<div class='p'>
<span class="verse" id="EP6_5">5&#160;</span>Namehuantzitzin naquin namoncateh temac queh esclavos, ixquimontlacamatican naquin namotecouan nican tlalticpac ica tlamouilil uan tetlacachiualistli. Ixquimontiquitilican ica nochi namoyolo, quemeh oisquia nancontiquitilihtoqueh yen Cristo. </div>
<div class='m'>
<span class="verse" id="EP6_6">6&#160;</span>Amo san ihcuac namechonitztoqueh ixquimonyectiquitilican, quemeh icchiuah naquin icniquih cuali mocauasqueh innauac in tlalticpactlacameh; yehyeh ixquimonyectiquitilican queh namonitiquitcauantzitzin Cristo, uan ica nochi namoyolo ixconchiuacan nitlaniquilitzin Dios. </div>
<div class='m'>
<span class="verse" id="EP6_7">7&#160;</span>Xontetiquitilican ica paquilis, quemeh oisquia nancontiquitilihtoqueh yen toTecotzin, uan amo yen tlacameh, </div>
<div class='m'>
<span class="verse" id="EP6_8">8&#160;</span>nanconmatoqueh tla acah icchiua tlen cuali, in toTecotzin ohcon ictlaxtlauis quemeh yeh oquichiu, amo icchiuilia tla cah temac queh esclavo noso amo cah temac queh esclavo. </div>
<div class='p'>
<span class="verse" id="EP6_9">9&#160;</span>Uan namehuantzitzin naquin namontetecomeh, noiuqui ohcon ixquimonyecnotzacan namotlaqueualuan. Amo sa ixquimontlamohtilihtocan, pues nanconmatoqueh mayeh quemeh yehuan uan mayeh namehuantzitzin namonpouih inauac sanse namoTeco tlen catqui iluicac, uan inauac Yehuatzin amo cah techicoitalis. </div>
<div class='s'>In chicaualistli tlen itpiah inauactzinco Dios </div>
<div class='p'>
<span class="verse" id="EP6_10">10&#160;</span>Tlen ocsiqui inniqui innamechoniluis, nocniuantzitzin, xonmochicauacan inauactzinco in toTecotzin ica niueyichicaualitzin. </div>
<div class='m'>
<span class="verse" id="EP6_11">11&#160;</span>Xonmotlaquentican ica nochi in tepaleuilocatl tlen Dios ictemactia; tla ohcon nanconchiuah amo namechonmayauis in amocuali ica nitlacahcayaualis. </div>
<div class='m'>
<span class="verse" id="EP6_12">12&#160;</span>Ixconmatican, amo itmixnamictoqueh inuan tlen icpiah imeso uan intlalnacayo quemeh in tlacameh, tlamo itmixnamictoqueh iuan nintlayacancauan in amocuali ehecameh, iuan in chicaualismeh, iuan tiquiuahcameh tlen cateh itich in tlayouilotl nican tlalticpac, uan iuan amocuali ehecameh tlen ninintinimih itich in ehecatl. </div>
<div class='m'>
<span class="verse" id="EP6_13">13&#160;</span>Ica non, ixconmoquentican nochi in tepaleuilocatl tlen Dios ictemactia. Tla ohcon nanconchiuah uilis namonmopaleuisqueh itich in tlaouehcayotonal, uan satepan, ihcuac nochi yopanoc, namonyequihcatosqueh itich in tlaniltoquilis. </div>
<div class='m'>
<span class="verse" id="EP6_14">14&#160;</span>Amo tlen manamechonolini. In tlen milauac ixconpiacan queh namotlahcoilpica, uan namoyecninimilis mai quemeh in tipostli tlen quelpanpaleuia in soldado. </div>
<div class='m'>
<span class="verse" id="EP6_15">15&#160;</span>Uan namoticacuan mai yen yoltlaniquilis tlen namechonuicas nancontematiltitiueh in cuali tlahtol tlen cualica seuilistli. </div>
<div class='m'>
<span class="verse" id="EP6_16">16&#160;</span>Uan tlen quemah, xonmotlatzitzquilican itich in tlaniltoquilis, tlen icniuilia in tlatzacuilocatl escudo, tlen ica nanconixtzacuilisqueh tlen queh flechas ica tlitl cualtitlani in amocuali namotich. </div>
<div class='m'>
<span class="verse" id="EP6_17">17&#160;</span>Uan in temaquixtilistli ixconcuican queh namocuatlapaleuiloca, uan nitlahtoltzin Dios queh se espada tlen namechonmactia in Espíritu Santo. </div>
<div class='m'>
<span class="verse" id="EP6_18">18&#160;</span>Nochipa ixconmonochilican uan ixcomotlatlautilican Dios quemeh in Espíritu namechonyacana. Xonyectlachixtocan uan ic xonmocauacan nanconmonochilisqueh Dios, uan xonmotlatlautican inauactzinco inpampa nochi niaxcatzitzin. </div>
<div class='m'>
<span class="verse" id="EP6_19">19&#160;</span>Noiuqui neh ixnechontlatlautilican Dios, para ihcuac intlahtos manpia tlahtol uan yolchicaualistli tlen ica mantematilti in tlahtol tlen cualica temaquixtilistli, tlen otlatiutoya. </div>
<div class='m'>
<span class="verse" id="EP6_20">20&#160;</span>Pues Dios onechontlalih mani itlatitlancau mantenonotza nin tlahtol, uan ipampa non nican intzacutoc. Ixcontlatlautican Dios mantlahto ica mic yolchicaualistli quen icnamiqui. </div>
<div class='s'>Pablo monauatia iuan in tlaniltocanih </div>
<div class='p'>
<span class="verse" id="EP6_21">21&#160;</span>Para ixconmatican quenih inpanoua uan tlen inchiua, in totlasohicniu Tíquico, naquin yec ictiquitilia in toTecotzin, namechonmatiltis nochi. </div>
<div class='m'>
<span class="verse" id="EP6_22">22&#160;</span>Yeh intitlani namonauac manamechonmatilti quenih itpanouah uan macsehseuih namoyolo. </div>
<div class='p'>
<span class="verse" id="EP6_23">23&#160;</span>In toTahtzin Dios uan toTecotzin Jesucristo maquinmactican in tocniuan tlaniltocanih seuilistli, tetlasohtlalistli, uan tlaniltoquilis. </div>
<div class='m'>
<span class="verse" id="EP6_24">24&#160;</span>Nitetlasohitalitzin Dios mai iuan nochtin naquin ictlasohtlah in toTecotzin Jesucristo ica tetlasohtlalis tlen amo queman mopatla. [Amén.]</div><div class="footnote">
<hr />
<aside epub:type='footnote' id="FN1"><p class="f"><a class="notebackref" href="#EP3_14"><span class="notemark">*</span> 3:14</a>
 <span class="ft">Siquin tlahcuilolten ictouah “Ica non inmotlancuaquitza iixpan niTahtzin in toTecotzin Jesucristo”.</span></p></aside>
<aside epub:type='footnote' id="FN2"><p class="f"><a class="notebackref" href="#EP4_8"><span class="notemark">*</span> 4:8</a>
 <span class="ft">Sal. 68:18</span></p></aside>
<aside epub:type='footnote' id="FN3"><p class="f"><a class="notebackref" href="#EP5_9"><span class="notemark">*</span> 5:9</a>
 <span class="ft">Siquin tlahcuilolten ictouah “Tlen icmochiualtia in Espíritu itich in toyolo yeh yeh nin”.</span></p></aside>
<aside epub:type='footnote' id="FN4"><p class="f"><a class="notebackref" href="#EP5_31"><span class="notemark">†</span> 5:31</a>
 <span class="ft">Gn. 2:24</span></p></aside>
<aside epub:type='footnote' id="FN5"><p class="f"><a class="notebackref" href="#EP6_3"><span class="notemark">*</span> 6:3</a>
 <span class="ft">Éx. 20:12; Dt. 5:16</span></p></aside>

<hr />
</div>
</div></body></html>
