<!DOCTYPE html>
<html>
 <head>
  <meta charset="utf-8"/>
  <meta content="width=device-width, initial-scale=1" name="viewport"/>
  <meta content="#083F0E" name="theme-color"/>
  <title>
   Hechos 15
  </title>
  <script src="js/jquery-1.11.3.min.js" type="text/javascript">
  </script>
  <script src="js/popcorn-complete.min.js" type="text/javascript">
  </script>
  <script src="js/jquery.tooltipster.min.js" type="text/javascript">
  </script>
  <script src="js/app-builder-audio.js" type="text/javascript">
  </script>
  <script src="js/app-builder-footnotes.js" type="text/javascript">
  </script>
  <script src="js/app-builder-menus.js" type="text/javascript">
  </script>
  <script src="js/app-builder-video.js" type="text/javascript">
  </script>
  <script src="js/book-names.js" type="text/javascript">
  </script>
  <link href="css/tooltipster.css" rel="stylesheet" type="text/css"/>
  <link href="./manifest.webmanifest" rel="manifest"/>
  <link href="./icons/apple-touch-icon.png" rel="apple-touch-icon"/>
  <link href="css/sab-stylesheet.css" rel="stylesheet" type="text/css"/>
  <script type="text/javascript">
   // Audio
$(window).load(function() {

var pop = Popcorn("#audio");

var timings = [
    { label: "1a", start: 2.76, end: 4.75 },
    { label: "1b", start: 5, end: 10.75 },
    { label: "1c", start: 11, end: 18.45 },
    { label: "2a", start: 18.7, end: 23.27 },
    { label: "2b", start: 23.52, end: 26.87 },
    { label: "2c", start: 27.12, end: 30.51 },
    { label: "2d", start: 30.76, end: 36.85 },
    { label: "3a", start: 37.1, end: 40.47 },
    { label: "3b", start: 40.72, end: 41.89 },
    { label: "3c", start: 42.14, end: 45.05 },
    { label: "3d", start: 45.3, end: 47.35 },
    { label: "3e", start: 47.6, end: 51.75 },
    { label: "3f", start: 52, end: 56.59 },
    { label: "4a", start: 56.84, end: 59.41 },
    { label: "4b", start: 59.66, end: 64.55 },
    { label: "4c", start: 64.8, end: 69.29 },
    { label: "5a", start: 69.54, end: 73.39 },
    { label: "5b", start: 73.64, end: 75.57 },
    { label: "5c", start: 75.82, end: 79.53 },
    { label: "5d", start: 79.78, end: 83.33 },
    { label: "6", start: 83.58, end: 90.41 },
    { label: "7a", start: 90.66, end: 93.15 },
    { label: "7b", start: 93.4, end: 95.65 },
    { label: "7c", start: 95.9, end: 96.87 },
    { label: "7d", start: 97.12, end: 101.79 },
    { label: "7e", start: 102.04, end: 106.03 },
    { label: "7f", start: 106.28, end: 109.23 },
    { label: "8a", start: 109.48, end: 112.19 },
    { label: "8b", start: 112.44, end: 119.85 },
    { label: "9a", start: 120.1, end: 123.85 },
    { label: "9b", start: 124.1, end: 127.45 },
    { label: "10a", start: 127.7, end: 131.37 },
    { label: "10b", start: 131.62, end: 135.39 },
    { label: "10c", start: 135.64, end: 139.59 },
    { label: "11a", start: 139.84, end: 144.47 },
    { label: "11b", start: 144.72, end: 148.17 },
    { label: "12a", start: 148.42, end: 150.71 },
    { label: "12b", start: 150.96, end: 161.35 },
    { label: "13a", start: 161.6, end: 164.85 },
    { label: "13b", start: 165.1, end: 166.49 },
    { label: "13c", start: 166.74, end: 167.67 },
    { label: "13d", start: 167.92, end: 168.79 },
    { label: "14a", start: 169.04, end: 172.29 },
    { label: "14b", start: 172.54, end: 173.31 },
    { label: "14c", start: 173.56, end: 175.65 },
    { label: "14d", start: 175.9, end: 179.95 },
    { label: "15a", start: 180.2, end: 182.99 },
    { label: "15b", start: 183.24, end: 184.77 },
    { label: "16a", start: 185.02, end: 186.25 },
    { label: "16b", start: 186.5, end: 187.45 },
    { label: "16c", start: 187.7, end: 192.29 },
    { label: "16d", start: 192.54, end: 194.25 },
    { label: "16e", start: 194.5, end: 196.27 },
    { label: "17a", start: 196.52, end: 200.91 },
    { label: "17b", start: 201.16, end: 205.23 },
    { label: "18a", start: 205.48, end: 207.23 },
    { label: "18b", start: 207.48, end: 211.61 },
    { label: "19a", start: 211.86, end: 212.63 },
    { label: "19b", start: 212.88, end: 213.63 },
    { label: "19c", start: 213.88, end: 219.05 },
    { label: "20a", start: 219.3, end: 225.49 },
    { label: "20b", start: 225.74, end: 228.13 },
    { label: "20c", start: 228.38, end: 231.91 },
    { label: "20d", start: 232.16, end: 234.47 },
    { label: "21a", start: 234.72, end: 241.43 },
    { label: "21b", start: 241.68, end: 244.63 },
    { label: "22a", start: 244.88, end: 248.67 },
    { label: "22b", start: 248.92, end: 250.75 },
    { label: "22c", start: 251, end: 256.79 },
    { label: "22d", start: 257.04, end: 260.39 },
    { label: "22e", start: 260.64, end: 261.35 },
    { label: "22f", start: 261.6, end: 264.57 },
    { label: "23a", start: 264.82, end: 267.05 },
    { label: "23b", start: 267.3, end: 268.89 },
    { label: "23c", start: 269.14, end: 275.03 },
    { label: "23d", start: 275.28, end: 282.63 },
    { label: "23e", start: 282.88, end: 285.01 },
    { label: "24a", start: 285.26, end: 291.35 },
    { label: "24b", start: 291.6, end: 297.25 },
    { label: "24c", start: 297.5, end: 303.19 },
    { label: "25a", start: 303.44, end: 304.07 },
    { label: "25b", start: 304.32, end: 314.67 },
    { label: "26", start: 314.92, end: 321.85 },
    { label: "27a", start: 322.1, end: 325.15 },
    { label: "27b", start: 325.4, end: 329.75 },
    { label: "28a", start: 330, end: 337.13 },
    { label: "28b", start: 337.38, end: 338.19 },
    { label: "29a", start: 338.44, end: 342.41 },
    { label: "29b", start: 342.66, end: 347.15 },
    { label: "29c", start: 347.4, end: 349.67 },
    { label: "29d", start: 349.92, end: 351.83 },
    { label: "29e", start: 352.08, end: 354.17 },
    { label: "29f", start: 354.42, end: 355.79 },
    { label: "30a", start: 356.04, end: 357.01 },
    { label: "30b", start: 357.26, end: 357.75 },
    { label: "30c", start: 358, end: 358.45 },
    { label: "30d", start: 358.7, end: 361.47 },
    { label: "30e", start: 361.72, end: 368.01 },
    { label: "31a", start: 368.26, end: 370.05 },
    { label: "31b", start: 370.3, end: 373.75 },
    { label: "32a", start: 374, end: 377.55 },
    { label: "32b", start: 377.8, end: 383.19 },
    { label: "33a", start: 383.44, end: 387.37 },
    { label: "33b", start: 387.62, end: 392.87 },
    { label: "33c", start: 393.12, end: 397.03 },
    { label: "34", start: 397.28, end: 400.27 },
    { label: "35a", start: 400.52, end: 403.63 },
    { label: "35b", start: 403.88, end: 412.93 },
    { label: "36a", start: 413.18, end: 415.93 },
    { label: "36b", start: 416.18, end: 417.89 },
    { label: "36c", start: 418.14, end: 425.17 },
    { label: "36d", start: 425.42, end: 427.39 },
    { label: "37", start: 427.64, end: 432.21 },
    { label: "38", start: 432.46, end: 440.67 },
    { label: "39a", start: 440.92, end: 443.49 },
    { label: "39b", start: 443.74, end: 445.93 },
    { label: "39c", start: 446.18, end: 448.47 },
    { label: "39d", start: 448.72, end: 451.81 },
    { label: "40a", start: 452.06, end: 455.41 },
    { label: "40b", start: 455.66, end: 460.21 },
    { label: "40c", start: 460.46, end: 462.17 },
    { label: "41a", start: 462.42, end: 466.17 },
    { label: "41b", start: 466.42, end: 469.83 }
];

initAudioTimings(pop, timings);
});

$(document).ready(function() {
});

// Chapters
var chapters = [ { start: 1, end: 28 }];
var hasIntro = false;
var baseRef  = "nsu-44-ACT-";
  </script>
 </head>
 <body class="browser" dir="LTR">
  <div id="book-menu">
  </div>
  <div id="chapter-menu">
  </div>
  <div id="toolbar-top">
   <div class="navigation-top">
    <span class="button">
     <a href="nsu-43-JHN-001.html" title="Previous Book">
      &lt;&lt;
     </a>
    </span>
    <span class="button">
     <a href="nsu-44-ACT-014.html" title="Previous Chapter">
      &lt;
     </a>
    </span>
    <span id="book-selector">
     <a href="#" onclick="toggleBookMenu(); return false;">
      Hechos
     </a>
    </span>
    <span id="chapter-selector">
     <a href="#" onclick="toggleChapterMenu(chapters, hasIntro, baseRef); return false;">
      15
     </a>
    </span>
    <span class="button">
     <a href="nsu-44-ACT-016.html" title="Next Chapter">
      &gt;
     </a>
    </span>
    <span class="button">
     <a href="nsu-45-ROM-001.html" title="Next Book">
      &gt;&gt;
     </a>
    </span>
   </div>
  </div>
  <div id="content">
   <div class="s">
    <div id="s1">
     Tlaneltokakeh tlen omololojkeh Jerusalén
    </div>
   </div>
   <a id="v1">
   </a>
   <div class="m">
    <div class="c-drop">
     15
    </div>
    <div class="txs" id="T1a">
     Itech yejonmeh tonaltih,
    </div>
    <div class="txs" id="T1b">
     sekimeh tlen de Judea oajsitoh Antioquía iva ope kinmachtiah in tlaneltokakeh tlen amo judiojtih,
    </div>
    <div class="txs" id="T1c">
     okinmilviayah ke para velis momakixtiskeh kipia de mosirkunsidaroskeh ijkó kemi kijtova itlanavatil Moisés.
    </div>
    <span id="bookmarks1">
    </span>
    <a id="v2">
    </a>
    <div class="txs" id="T2a">
     <span class="v">
      2
     </span>
     <span class="vsp">
     </span>
     Pero Pablo ivan Bernabé chikavak omotlatlajtolnamikeh invah.
    </div>
    <div class="txs" id="T2b">
     Por eso in tlaneltokakeh de Antioquía okinmilvijkeh in Pablo,
    </div>
    <div class="txs" id="T2c">
     in Bernabé ivan oksekimeh tlaneltokakeh ma viah Jerusalén,
    </div>
    <div class="txs" id="T2d">
     ma kiyektlalitih yejón tlamantli innavak in tiotlatitlaniltih iva innavak in tlayakankeh tlaneltokakeh.
    </div>
    <span id="bookmarks2">
    </span>
   </div>
   <span id="bookmarks2">
   </span>
   <a id="v3">
   </a>
   <div class="p">
    <div class="txs" id="T3a">
     <span class="v">
      3
     </span>
     <span class="vsp">
     </span>
     In tlaneltokakeh de Antioquía okintitlankeh ma viah.
    </div>
    <div class="txs" id="T3b">
     Iva ijkuak oyajkeh,
    </div>
    <div class="txs" id="T3c">
     opanokeh ik región de Fenicia iva de Samaria,
    </div>
    <div class="txs" id="T3d">
     okintlajpalojtiajkeh in tlaneltokakeh.
    </div>
    <div class="txs" id="T3e">
     Okinmatiltijkeh ke tlen amo judiojtih yomokuapkeh inavak Dios.
    </div>
    <div class="txs" id="T3f">
     Iva nochtin toknivah sa tlawel opakiah ijkuak ijkó okikakiah.
    </div>
    <span id="bookmarks3">
    </span>
   </div>
   <span id="bookmarks3">
   </span>
   <a id="v4">
   </a>
   <div class="p">
    <div class="txs" id="T4a">
     <span class="v">
      4
     </span>
     <span class="vsp">
     </span>
     Ijkuak Pablo ivan Bernabé oajsitoh Jerusalén,
    </div>
    <div class="txs" id="T4b">
     in tlaneltokakeh ivan tiotlatitlaniltih ivan tlayakankeh tlaneltokakeh okinselijkeh.
    </div>
    <div class="txs" id="T4c">
     Pablo ivan Bernabé okintlapovijkeh nochi tlen Dios okichi innavak.
    </div>
    <span id="bookmarks4">
    </span>
    <a id="v5">
    </a>
    <div class="txs" id="T5a">
     <span class="v">
      5
     </span>
     <span class="vsp">
     </span>
     Pero sekimeh tlaneltokakeh tlen achto opoviah invan fariseos,
    </div>
    <div class="txs" id="T5b">
     omoketzkeh iva okijtojkeh:
    </div>
   </div>
   <div class="p">
    <div class="txs" id="T5c">
     —Kipia de mosirkunsidaroskeh in tlaneltokakeh tlen amo judiojtih,
    </div>
    <div class="txs" id="T5d">
     iva kipia de kichivaskeh tlen kijtova itlanavatil Moisés.
    </div>
    <span id="bookmarks5">
    </span>
   </div>
   <span id="bookmarks5">
   </span>
   <a id="v6">
   </a>
   <div class="p">
    <div class="txs" id="T6">
     <span class="v">
      6
     </span>
     <span class="vsp">
     </span>
     Ijkuakó omololojkeh in tiotlatitlaniltih ivan tlayakankeh tlaneltokakeh para moyektlapoviskeh de yejón tlamantli.
    </div>
    <span id="bookmarks6">
    </span>
    <a id="v7">
    </a>
    <div class="txs" id="T7a">
     <span class="v">
      7
     </span>
     <span class="vsp">
     </span>
     Satepa de omotlatlajtolnamikeh miek,
    </div>
    <div class="txs" id="T7b">
     Pedro omoketzki iva okinmilvi:
    </div>
   </div>
   <div class="p">
    <div class="txs" id="T7c">
     —Noknivah,
    </div>
    <div class="txs" id="T7d">
     imejvah inkimatih ke yi kipia tiempo in toYejwatzi onechpejpenki de entre imejvah,
    </div>
    <div class="txs" id="T7e">
     para nikintlapovis tlen amo judiojtih de tlen yankuik kuali tlajtoli,
    </div>
    <div class="txs" id="T7f">
     para ijkó yejvah ma kikakikah ivan ma kineltokakah.
    </div>
    <span id="bookmarks7">
    </span>
    <a id="v8">
    </a>
    <div class="txs" id="T8a">
     <span class="v">
      8
     </span>
     <span class="vsp">
     </span>
     ToYejwatzi tlen techixmati itech toyolo,
    </div>
    <div class="txs" id="T8b">
     techititia ke noijki kinselia tlen amo judiojtih porke okinmakak in Tioijyotzintli ijkó kemi tejvah noijki otechmakak.
    </div>
    <span id="bookmarks8">
    </span>
    <a id="v9">
    </a>
    <div class="txs" id="T9a">
     <span class="v">
      9
     </span>
     <span class="vsp">
     </span>
     ToYejwatzi techselia tinochtin iva amo san sekimeh,
    </div>
    <div class="txs" id="T9b">
     porke yejvah noijki yokinyolchipa ijkuak otlaneltokakeh.
    </div>
    <span id="bookmarks9">
    </span>
    <a id="v10">
    </a>
    <div class="txs" id="T10a">
     <span class="v">
      10
     </span>
     <span class="vsp">
     </span>
     ¿Axka imejvah inkinekih inkinavatiskeh in toYejwatzi?
    </div>
    <div class="txs" id="T10b">
     Imejvah inkinmakah se tlamamali tlen amo judiojtih,
    </div>
    <div class="txs" id="T10c">
     tlen nion tokojkolvah iva nion tejvah amo tivelih tikmamah.
    </div>
    <span id="bookmarks10">
    </span>
    <a id="v11">
    </a>
    <div class="txs" id="T11a">
     <span class="v">
      11
     </span>
     <span class="vsp">
     </span>
     Tejvah tikneltokah ke toTeko Jesús techmakixtia ika iiknomachilis,
    </div>
    <div class="txs" id="T11b">
     ijkó kemi yejvah noijki kinmakixtia ika iiknomachilis.
    </div>
    <span id="bookmarks11">
    </span>
   </div>
   <span id="bookmarks11">
   </span>
   <a id="v12">
   </a>
   <div class="p">
    <div class="txs" id="T12a">
     <span class="v">
      12
     </span>
     <span class="vsp">
     </span>
     Nochtin sa otlakaktokah.
    </div>
    <div class="txs" id="T12b">
     Iva noijki okikakkeh tlen Pablo ivan Bernabé okijtovayah de yen neskayomeh iva nexkuitiltih tlen Dios okinchi por medio de yejvah innavak tlen amo judiojtih.
    </div>
    <span id="bookmarks12">
    </span>
    <a id="v13">
    </a>
    <div class="txs" id="T13a">
     <span class="v">
      13
     </span>
     <span class="vsp">
     </span>
     Ijkuak otlanki otlapojkeh in Pablo ivan Bernabé,
    </div>
    <div class="txs" id="T13b">
     Jacobo okijto:
    </div>
   </div>
   <div class="p">
    <div class="txs" id="T13c">
     —Noknivah,
    </div>
    <div class="txs" id="T13d">
     techkakikah.
    </div>
    <span id="bookmarks13">
    </span>
    <a id="v14">
    </a>
    <div class="txs" id="T14a">
     <span class="v">
      14
     </span>
     <span class="vsp">
     </span>
     Simón Pedro otechtlapovi kenik in toYejwatzi,
    </div>
    <div class="txs" id="T14b">
     desde achto,
    </div>
    <div class="txs" id="T14c">
     kuali okintrataro tlen amo judiojtih,
    </div>
    <div class="txs" id="T14d">
     iva okinpejpenki para ke yejvah noijki ma povikah kemi iaxkavah.
    </div>
    <span id="bookmarks14">
    </span>
    <a id="v15">
    </a>
    <div class="txs" id="T15a">
     <span class="v">
      15
     </span>
     <span class="vsp">
     </span>
     Noijki ijkó okijtojkeh in tiotenejmachtijkeh,
    </div>
    <div class="txs" id="T15b">
     kemi kajki ijkuilitok:
    </div>
    <span id="bookmarks15">
    </span>
   </div>
   <span id="bookmarks15">
   </span>
   <a id="v16">
   </a>
   <div class="q-vv top-spacing">
    <div class="txs" id="T16a">
     <span class="v">
      16
     </span>
     <span class="vsp">
     </span>
     Satepa de nin,
    </div>
    <div class="txs" id="T16b">
     nivalmokuapas.
    </div>
   </div>
   <div class="q">
    <div class="txs" id="T16c">
     Nikyektlalis itlanavatijkayo in David kemi oyeskia se kali tlen yovetzki.
    </div>
   </div>
   <div class="q">
    <div class="txs" id="T16d">
     Nikyektlalis tlen yovetzki,
    </div>
   </div>
   <div class="q">
    <div class="txs" id="T16e">
     iva oksejpa niketzaltis.
    </div>
    <span id="bookmarks16">
    </span>
   </div>
   <span id="bookmarks16">
   </span>
   <a id="v17">
   </a>
   <div class="q-vv">
    <div class="txs" id="T17a">
     <span class="v">
      17
     </span>
     <span class="vsp">
     </span>
     Para ijkó nochtin tlen oksekimeh tlaltikpaktlakah ma kitemokah in toTeko,
    </div>
   </div>
   <div class="q">
    <div class="txs" id="T17b">
     nochtin tlen amo judiojtih tlen onikinnotzki ma povikah nova.
    </div>
    <span id="bookmarks17">
    </span>
   </div>
   <span id="bookmarks17">
   </span>
   <a id="v18">
   </a>
   <div class="q-vv">
    <div class="txs" id="T18a">
     <span class="v">
      18
     </span>
     <span class="vsp">
     </span>
     Ijkó kijtova in toTeko,
    </div>
    <div class="txs" id="T18b">
     iva asta yi wejkavitl ipa ijkó yokitematiltijka nin tlamantli.
    </div>
    <span id="bookmarks18">
    </span>
   </div>
   <span id="bookmarks18">
   </span>
   <a id="v19">
   </a>
   <div class="p">
    <div class="txs" id="T19a">
     <span class="v">
      19
     </span>
     <span class="vsp">
     </span>
     ’Por eso,
    </div>
    <div class="txs" id="T19b">
     ne nikijtova,
    </div>
    <div class="txs" id="T19c">
     ke amo moneki tikinkuejsoskeh tlen amo judiojtih tlen yomokuapkeh inavak toYejwatzi.
    </div>
    <span id="bookmarks19">
    </span>
    <a id="v20">
    </a>
    <div class="txs" id="T20a">
     <span class="v">
      20
     </span>
     <span class="vsp">
     </span>
     San se kintlajkuililis para amo ma kikuakah itla tlamanali tlen kinmaniliah in diosmeh tlen tlamachivaltih,
    </div>
    <div class="txs" id="T20b">
     amo ma avilnemikah itech tlajtlakoli,
    </div>
    <div class="txs" id="T20c">
     amo ma kikuakah nakatl de yolkameh tlen san kinkechpatzkah,
    </div>
    <div class="txs" id="T20d">
     iva nion amo ma kikuakah estli.
    </div>
    <span id="bookmarks20">
    </span>
    <a id="v21">
    </a>
    <div class="txs" id="T21a">
     <span class="v">
      21
     </span>
     <span class="vsp">
     </span>
     Porke desde yi wejkavitl itech nochtin altepemeh kateh tlen akinmeh tetlapoviah de itlanavatil Moisés,
    </div>
    <div class="txs" id="T21b">
     iva nochi sábado kilerovah kan tiotlamachtijkaltih.
    </div>
    <span id="bookmarks21">
    </span>
   </div>
   <div class="s">
    <div id="s2">
     Okonintlajkuililijkeh tlen amo judiojtih
    </div>
   </div>
   <span id="bookmarks21">
   </span>
   <a id="v22">
   </a>
   <div class="p">
    <div class="txs" id="T22a">
     <span class="v">
      22
     </span>
     <span class="vsp">
     </span>
     In tiotlatitlaniltih ivan tlen tlayakankeh tlaneltokakeh,
    </div>
    <div class="txs" id="T22b">
     iva nochtin tlen tlaneltokakeh,
    </div>
    <div class="txs" id="T22c">
     okijtojkeh kinpejpenaskeh sekimeh de yejvah para ma viah ivan Pablo ivan Bernabé para Antioquía.
    </div>
    <div class="txs" id="T22d">
     Okipejpenkeh in Judas tlen okinotzayah Barsabás,
    </div>
    <div class="txs" id="T22e">
     ivan Silas,
    </div>
    <div class="txs" id="T22f">
     ninmeh omeh okatkah tlayakankeh de tlaneltokakeh.
    </div>
    <span id="bookmarks22">
    </span>
    <a id="v23">
    </a>
    <div class="txs" id="T23a">
     <span class="v">
      23
     </span>
     <span class="vsp">
     </span>
     Yejvah okivikakeh in amatlajkuiloli,
    </div>
    <div class="txs" id="T23b">
     tlen ijkí okijtovaya:
    </div>
   </div>
   <div class="p">
    <div class="txs" id="T23c">
     “Tejvah titiotlatitlaniltih ivan tlayakankeh tlaneltokakeh ivan toknivah de Jerusalén,
    </div>
    <div class="txs" id="T23d">
     timechontlajkuililiah iva timechontlajpalovah imejvah intlaneltokakeh tlen amo injudiojtih tlen inchantih Antioquía,
    </div>
    <div class="txs" id="T23e">
     Siria iva Cilicia.
    </div>
    <span id="bookmarks23">
    </span>
    <a id="v24">
    </a>
    <div class="txs" id="T24a">
     <span class="v">
      24
     </span>
     <span class="vsp">
     </span>
     Otikmatkeh ke sekimeh de nika oyajkeh ompa inmonavak tlen tejvah amo otikintitlankeh.
    </div>
    <div class="txs" id="T24b">
     Yejvah omechpajsolotoh ika intlajtol iva axka imejvah amo inkimatih tlán inkichivaskeh.
    </div>
    <div class="txs" id="T24c">
     Omechilvitoh ke moneki ximosirkunsidarokah iva xikvelkakikah itlanavatil Moisés.
    </div>
    <span id="bookmarks24">
    </span>
    <a id="v25">
    </a>
    <div class="txs" id="T25a">
     <span class="v">
      25
     </span>
     <span class="vsp">
     </span>
     Por eso,
    </div>
    <div class="txs" id="T25b">
     tinochtin otimotlalijkeh de akuerdo iva otikinpejpenkeh sekimeh toknivah para ma viah ma imechitatih san sekka invan totlasojkaiknivah Pablo ivan Bernabé.
    </div>
    <span id="bookmarks25">
    </span>
    <a id="v26">
    </a>
    <div class="txs" id="T26">
     <span class="v">
      26
     </span>
     <span class="vsp">
     </span>
     Pablo ivan Bernabé yokitlalijkeh innemilis maski san tlán ma kinpano por yen toTeko Jesucristo.
    </div>
    <span id="bookmarks26">
    </span>
    <a id="v27">
    </a>
    <div class="txs" id="T27a">
     <span class="v">
      27
     </span>
     <span class="vsp">
     </span>
     Por eso timechintitlaniliah in Judas ivan Silas,
    </div>
    <div class="txs" id="T27b">
     yejvah imechilviskeh noijki de tlan tejvah nika otimotlapovijkeh.
    </div>
    <span id="bookmarks27">
    </span>
    <a id="v28">
    </a>
    <div class="txs" id="T28a">
     <span class="v">
      28
     </span>
     <span class="vsp">
     </span>
     In Tioijyotzintli iva tejvah noijki tikittah ke amo moneki timechmakaskeh itla oksé tlamamali para xikchivakah,
    </div>
    <div class="txs" id="T28b">
     sino solamente
    </div>
    <span id="bookmarks28">
    </span>
    <a id="v29">
    </a>
    <div class="txs" id="T29a">
     <span class="v">
      29
     </span>
     <span class="vsp">
     </span>
     amo xikuakah itla tlen kinmaniliah in diosmeh tlen tlamachivaltih.
    </div>
    <div class="txs" id="T29b">
     Amo xikuakah estli iva nakatl de yolkameh tlen san kinkechpatzkah.
    </div>
    <div class="txs" id="T29c">
     Amo xiavilnemikah itech tlajtlakoli.
    </div>
    <div class="txs" id="T29d">
     Tla inkichivaskeh tlen timechilviah,
    </div>
    <div class="txs" id="T29e">
     kijtosneki inkichivah tlen kuali.
    </div>
    <div class="txs" id="T29f">
     Kuali xonyekah.”
    </div>
    <span id="bookmarks29">
    </span>
   </div>
   <span id="bookmarks29">
   </span>
   <a id="v30">
   </a>
   <div class="p">
    <div class="txs" id="T30a">
     <span class="v">
      30
     </span>
     <span class="vsp">
     </span>
     Satepa,
    </div>
    <div class="txs" id="T30b">
     Pablo,
    </div>
    <div class="txs" id="T30c">
     Bernabé,
    </div>
    <div class="txs" id="T30d">
     Judas ivan Silas oyajkeh para Antioquía.
    </div>
    <div class="txs" id="T30e">
     Iva ompa Antioquía okinmololojkeh nochtin toknivah tlaneltokakeh iva okinmaktilijkeh in amatlajkuiloli.
    </div>
    <span id="bookmarks30">
    </span>
    <a id="v31">
    </a>
    <div class="txs" id="T31a">
     <span class="v">
      31
     </span>
     <span class="vsp">
     </span>
     Ijkuak in toknivah okilerojkeh,
    </div>
    <div class="txs" id="T31b">
     sa tlawel opakeh por tlen okijtovaya in amatlajkuiloli.
    </div>
    <span id="bookmarks31">
    </span>
    <a id="v32">
    </a>
    <div class="txs" id="T32a">
     <span class="v">
      32
     </span>
     <span class="vsp">
     </span>
     Iva komo Judas ivan Silas noijki okatkah tiotenejmachtijkeh,
    </div>
    <div class="txs" id="T32b">
     ika miek tlajtoli okinyolchikajkeh in tlaneltokakeh para ma moyekketzakah itech intlaneltokalis.
    </div>
    <span id="bookmarks32">
    </span>
    <a id="v33">
    </a>
    <div class="txs" id="T33a">
     <span class="v">
      33
     </span>
     <span class="vsp">
     </span>
     Judas ivan Silas opanokeh ompa Antioquía kana keski tonali.
    </div>
    <div class="txs" id="T33b">
     Iva ijkuak okijtojkeh mokuapaskeh oksemi para Jerusalén innavak toknivah tlen okintitlankeh,
    </div>
    <div class="txs" id="T33c">
     tonses okinmakajkeh iva okinmilvijkeh ma viah ika kuali.
    </div>
    <span id="bookmarks33">
    </span>
    <a id="v34">
    </a>
    <div class="txs" id="T34">
     <span class="v">
      34
     </span>
     <span class="vsp">
     </span>
     Pero Silas okijto mokavas ompa Antioquía.
    </div>
    <span id="bookmarks34">
    </span>
    <a id="v35">
    </a>
    <div class="txs" id="T35a">
     <span class="v">
      35
     </span>
     <span class="vsp">
     </span>
     Pablo ivan Bernabé noijki omokajkeh ompa Antioquía.
    </div>
    <div class="txs" id="T35b">
     Yejvah iva miekeh oksekimeh tlaneltokakeh otlamachtiayah de itlajtol toTeko iva okitematiltiayah tlen yankuik kuali tlajtoli.
    </div>
    <span id="bookmarks35">
    </span>
   </div>
   <div class="s">
    <div id="s3">
     Pablo omoxelo de Bernabé
    </div>
   </div>
   <span id="bookmarks35">
   </span>
   <a id="v36">
   </a>
   <div class="p">
    <div class="txs" id="T36a">
     <span class="v">
      36
     </span>
     <span class="vsp">
     </span>
     Keski tonali satepa,
    </div>
    <div class="txs" id="T36b">
     Pablo okilvi in Bernabé:
    </div>
   </div>
   <div class="p">
    <div class="txs" id="T36c">
     —Oksemi ma tiviah ma tikintlajpalotih in toknivah itech nochtin in siudades kan otiktematiltijkeh itlajtol in toTeko,
    </div>
    <div class="txs" id="T36d">
     para tikmatiskeh kox kuali kateh.
    </div>
    <span id="bookmarks36">
    </span>
   </div>
   <span id="bookmarks36">
   </span>
   <a id="v37">
   </a>
   <div class="p">
    <div class="txs" id="T37">
     <span class="v">
      37
     </span>
     <span class="vsp">
     </span>
     Bernabé okinekia kivikas in Juan tlen noijki okinotzayah Marcos,
    </div>
    <span id="bookmarks37">
    </span>
    <a id="v38">
    </a>
    <div class="txs" id="T38">
     <span class="v">
      38
     </span>
     <span class="vsp">
     </span>
     pero Pablo amo okinekki ma kivikakah porke achto okinkajte kan región de Panfilia iva ayakmo okinekki ok tekipanos invah.
    </div>
    <span id="bookmarks38">
    </span>
    <a id="v39">
    </a>
    <div class="txs" id="T39a">
     <span class="v">
      39
     </span>
     <span class="vsp">
     </span>
     Iva komo amo ovelik omotlajtolajsikeh,
    </div>
    <div class="txs" id="T39b">
     okachi kuali omotlajkoxelojkeh.
    </div>
    <div class="txs" id="T39c">
     Bernabé okivikak in Juan Marcos,
    </div>
    <div class="txs" id="T39d">
     otlejkokeh itech se barko iva oyajkeh para Chipre.
    </div>
    <span id="bookmarks39">
    </span>
    <a id="v40">
    </a>
    <div class="txs" id="T40a">
     <span class="v">
      40
     </span>
     <span class="vsp">
     </span>
     Pablo okipejpenki in Silas para ma kivika.
    </div>
    <div class="txs" id="T40b">
     In tlaneltokakeh de Antioquía omodiostzajtzilijkeh para Dios ma kinpalevi,
    </div>
    <div class="txs" id="T40c">
     iva satepa oyajkeh.
    </div>
    <span id="bookmarks40">
    </span>
    <a id="v41">
    </a>
    <div class="txs" id="T41a">
     <span class="v">
      41
     </span>
     <span class="vsp">
     </span>
     Opanokeh ik región de Siria iva ik región de Cilicia.
    </div>
    <div class="txs" id="T41b">
     Okinyolchikajtiayah in toknivah tlaneltokakeh.
    </div>
    <span id="bookmarks41">
    </span>
   </div>
   <div class="footer">
    <div class="footer-line">
     <span class="footer">
      <b>
       Texto:
      </b>
      © 2017,
      <a class="web-link" href="http://www.wycliffe.org">
       Wycliffe Bible Translators, Inc.
      </a>
     </span>
    </div>
    <div class="footer-line">
     <span class="footer">
      <b>
       Audio:
      </b>
      ℗ 2016,
      <a class="web-link" href="https://live.bible.is/bible/NSUWBT/MAT/1">
       Hosanna, Bible.is
      </a>
     </span>
    </div>
    <div class="footer-line">
     <span class="footer">
      — Visite
      <a class="web-link" href="https://scriptureearth.org/00e-Escrituras_Indice.php?sortby=lang&amp;name=nsu&amp;ISO_ROD_index=124">
       www.ScriptureEarth.org
      </a>
      para más materiales en náhuatl de la Sierra Negra.
     </span>
    </div>
   </div>
  </div>
  <div id="toolbar-bottom">
   <div class="audio-player">
    <audio controls="" id="audio">
     <source id="audio1" src="https://cloud.faithcomesbyhearing.com/mp3audiobibles2/NSUWBTN2DA/B05___15_Hechos______NSUWBTN2DA.mp3"/>
    </audio>
   </div>
  </div>
  <script src="./pwa-main.js" type="text/javascript">
  </script>
  <script>
   var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
  </script>
 </body>
</html>
