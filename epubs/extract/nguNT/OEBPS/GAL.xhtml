<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="ngu" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>In yencuic iyectlajtoltzin Dios itech ica toTeco Jesucristo GÁLATAS 1</title>
</head>
<body dir='ltr'>
<ul class='tnav'>
<li><a href='index.xhtml'>GÁLATAS</a></li>
</ul><ul class='tnav'><li><a href='GAL.xhtml#GL1_0'>1</a></li>
<li><a href='GAL.xhtml#GL2_0'>2</a></li>
<li><a href='GAL.xhtml#GL3_0'>3</a></li>
<li><a href='GAL.xhtml#GL4_0'>4</a></li>
<li><a href='GAL.xhtml#GL5_0'>5</a></li>
<li><a href='GAL.xhtml#GL6_0'>6</a></li>
</ul>

<div class='main' id='GL0_0'>

<div class='mt'>GÁLATAS </div>
<div class='mt2'>ITLAJCUILOL ON APÓSTOL SAN PABLO PARA ON GÁLATAS  </div>
<div class='psalmlabel' id='GL1_0'> 1</div>
<div class='s'>Pablo quintlajcuilhuiya on tlaneltocaquej yejhuan nemij imanyan Galacia </div>
<div class='p'>

<span class="verse" id="GL1_1">1&#160;</span>Nejhua, Pablo, niapóstol. Niapóstol xpampa san yacajmej tlacamej onechcalactijquej, nion xpampa Dios oquinchihualtij on tlacamej para ma nechcalactican. Yej niapóstol pampa onechcalactij Jesucristo ihuan iTajtzin Dios yejhuan oquiyoliutij niman oquetzteu ne ipan itlalcon. 
<span class="verse" id="GL1_2">2&#160;</span>Nejhua, niman nochimej in tocnihuan nican nohuan nemij, temechtlajpalohuaj nemejhuamej yejhuan nentlaneltocaj ne Galacia. 
<span class="verse" id="GL1_3">3&#160;</span>Ma Dios niman toTeco Jesucristo mechtiochihuacan, niman ma mechmacacan yolsehuilistli. 
<span class="verse" id="GL1_4">4&#160;</span>On Jesucristo onotemacac san ipampa totlajtlacolhuan, para on diablo xoc huelis techchihualtis ma titlajtlacocan. Jesucristo ijcon oquichiu quen oquinec on toTajtzin Dios. 
<span class="verse" id="GL1_5">5&#160;</span>¡Yejhua ica ma ticueyilican Dios para nochipa! Ma ijqui nochihua. </div>
<div class='s'>Xoncaj ocse tlajtojli yejhuan hueli techmaquixtia </div>
<div class='p'>
<span class="verse" id="GL1_6">6&#160;</span>Dios omechnotz para nenquiselisquej temaquixtilistli itechcopa iteicnelilis<a href='#FN1' epub:type='noteref' class='noteref'>*</a> Cristo. Yejhua ica nitlamojcaita pampa niquita nimantzin ye nenquitlalcahuijtoquej Dios niman yopeu nenquitocaj on ocse temachtijli yejhuan sequimej quijtohuaj ica on más cuajli temachtijli para quitemaca temaquixtilistli. 
<span class="verse" id="GL1_7">7&#160;</span>Pero yejhua in melahuac ica xoncaj ocse más cuajli temachtijli yejhuan quitemaca temaquixtilistli de yejhua on yejhuan ica onemechmachtij. Yej tlinon quemaj sequimej mechmachtiaj para xojometlamatican, niman quipatlaj on cuajli tlajtojli yejhuan quitemaca temaquixtilistli yejhuan ticpiaj itechcopa Cristo. 
<span class="verse" id="GL1_8">8&#160;</span>Nejhua onemechmachtij quen ijqui Jesucristo hueli techmaquixtia. Yejhua ica tla hasta semej de tejhuamej, noso se ilhuicactequitquetl<a href='#FN2' epub:type='noteref' class='noteref'>†</a> yejhuan hualehuas ne ilhuicac, cuajteijlijtias itlaj temachtijli ocse tlamantic, ma Dios quimaca ihueyi castigo. 
<span class="verse" id="GL1_9">9&#160;</span>Ijcon quen achtoj yotiquijtojcaj, aman ocsejpa niquijcuilohua: tla yacaj quiteijlia se temachtijli yejhuan quitenehua quitemaca temaquixtilistli, pero xijqui quen onenquiselijcaj achtopa, ma Dios quimaca ihueyi castigo on tlacatl. 
<span class="verse" id="GL1_10">10&#160;</span>Sequimej mechijliaj ica nejhua nitemachtia san para niquimpactia on tlacamej. Ijcuac nejhua nitlajtohua ica ihueyi castigo Dios, ¿nemejhuamej nenquinemiliaj ica nicnequi niquimpactis on tlacamej? ¡Ca! Nejhua ijcon niquijtohua pampa nicnequi ma nicpacti Dios. Tla nicnequisquia niquimpactisquia on tlacamej, tla ijcon xoc niitequitcau yesquia Cristo. </div>
<div class='s'>Quen ijqui Pablo onochiu apóstol </div>
<div class='p'>
<span class="verse" id="GL1_11">11&#160;</span>Pero xmatican, nocnihuan, ica xonicselij san itech yacaj tlacatl on cuajli tlajtojli yejhuan quitemaca temaquixtilistli yejhuan onemechijlij. 
<span class="verse" id="GL1_12">12&#160;</span>In temachtijli xsan yacaj onicaquilij nion san yacaj onechmachtij, yej onicselij pampa Cristo onechmachiltij. Yejhua onechpantlantilij. </div>
<div class='p'>
<span class="verse" id="GL1_13">13&#160;</span>Nemejhuamej ye nenquimatztoquej quen ijqui ninohuicaya ipan ocse tonaltin ipan notlaneltoc hebreo. Nenquimatztoquej quen ijqui sanoyej<a href='#FN3' epub:type='noteref' class='noteref'>‡</a> oniquintlahuelitac niman oniquintlajyohuitij on tlaneltocaquej yejhuan quineltocaj Cristo, niman quen nicnequiya niquinxoxotonis. 
<span class="verse" id="GL1_14">14&#160;</span>Ipan notlaneltoc hebreo, miyequej yejhuan inhuan oninoscaltij niquintlaniya, pampa ican nochi noyojlo más sanoyej cuajli nochi niquejehuaya on tlen nohuejcatajhuan oquichijquej niman onechmachtijquej. 
<span class="verse" id="GL1_15">15&#160;</span>Pero Dios achtoj onechtlapejpenij para nictequipanos ijcuac xe nitlacati. Quemaj ijcuac oyejcoc on cuajli tonajli, yejhua onechnotz ican iteicnelis<a href='#FN4' epub:type='noteref' class='noteref'>§</a>. 
<span class="verse" id="GL1_16">16&#160;</span>Ijcuac Dios oquinec, onechpantlantilij iConetzin para niquinmijlis on xhebreos ica on cuajli tlajtojli yejhuan quitemaca temaquixtilistli. Ijcuac in onochiu, xacaj itech oniaj para nicmatis tlinon nitemachtis. 
<span class="verse" id="GL1_17">17&#160;</span>Nion oniaj ne Jerusalén para oniquintejtemoto on yejhuan más achtojmej apóstoles xquen nejhua para nechijlisquej tlinon nictemachtis. Yej nimantzin oniaj ne iregión Arabia campa noselti oninen. Niman quemaj más saquin<a href='#FN5' epub:type='noteref' class='noteref'>*</a> ompa oninocuep para oniaj ne ipan on hueyican itoca Damasco. </div>
<div class='p'>
<span class="verse" id="GL1_18">18&#160;</span>Niman ijcuac opanoc yeyi xipan, oniaj ne Jerusalén para oniquixmatito Pedro. Niman caxtojli<a href='#FN6' epub:type='noteref' class='noteref'>†</a> tonaltin ihuan ompa oninocau. 
<span class="verse" id="GL1_19">19&#160;</span>Niman no oniquitac Jacobo on yejhuan icniu toTeco Jesucristo, pero xoniquintac on ocsequimej apóstoles. 
<span class="verse" id="GL1_20">20&#160;</span>Nejhua nemechmelajcaijlia ixpan Dios ica in yejhuan nemechijcuilohuilia melahuac ijqui onicchiu. Xnemechcajcayahua. 
<span class="verse" id="GL1_21">21&#160;</span>Quemaj ijcuac oniquis Jerusalén, oniaj neca ipan inregión Siria niman Cilicia. 
<span class="verse" id="GL1_22">22&#160;</span>On tlaneltocaquej impan itiopanhuan Cristo ne Judea xnechixmatiyaj. 
<span class="verse" id="GL1_23">23&#160;</span>San caquiyaj on tlen sequimej quijtohuayaj: “On yejhuan achtoj techtlahuelitaya niman techtlajyohuiltiaya, aman yejhua temachtijtinemi ica on tlaneltocalistli yejhuan achtoj quinequiya quipopolos.” 
<span class="verse" id="GL1_24">24&#160;</span>Niman cueyiliayaj Dios nopampa.  </div>
<div class='psalmlabel' id='GL2_0'> 2</div>
<div class='s'>On apóstoles oquiselijquej Pablo </div>
<div class='p'>
<span class="verse" id="GL2_1">1&#160;</span>Quemaj, hasta ipan majtlactli huan nahui xipan, ocsejpa oniaj ne Jerusalén. Ipan in tonaltin oniaj ihuan Bernabé, niman no onicuicac Tito. 
<span class="verse" id="GL2_2">2&#160;</span>Oniaj pampa Dios onechpantlantilijca ica nonequi nias. Ijcuac ompa onajsic, oniquintecuitlan san yejhuamej on yejhuan más tlayecanquej, niman oniquintlajtlajtohuilij on cuajli tlajtojli yejhuan quitemaca temaquixtilistli yejhuan nicteijlia intzajlan on yejhuan xhebreos. Ijcon oniquinsentlalij niman oniquinnotz, pampa nicnequiya ma ca quijtosquej xcuajli niman sanenca on tlinon nicchihua. Ijcon, tej, sanenca yesquia pampa yejhuamej huelisquiaj xquitecahuilisquiaj para ocsequimej ma quiselican on cuajli tlajtojli yejhuan quitemaca temaquixtilistli yejhuan nicteijlia. 
<span class="verse" id="GL2_3">3&#160;</span>On tlayecanquej ocuelcaquej on tlen onicteijlij ne intzajlan on yejhuan xhebreos. Yejhua ica xoquichihualtijquej tocniu Tito yejhuan ompa nohuan nemiya, para quiselis on nescayotl ipan inacayo itoca circuncisión. Xoquichihualtijquej masqui yejhua xhebreo. 
<span class="verse" id="GL2_4">4&#160;</span>Pero sequimej yejhuan xmelahuac tocnihuan ocalaquej ne totzajlan. Ocalaquej quen teistlacojquej para quinequiyaj quimatisquej tla melahuac xtictlacamatij on tlanahuatijli, pampa tinemij san secan ihuan Cristo. Niman no quinequiyaj techchihualtisquej para ma tictlacamatican on tlanahuatijli. 
<span class="verse" id="GL2_5">5&#160;</span>Pero xqueman otitocahuilijquej otechtlamachilispatlaquej, pampa oticnequej tiquejehuasquej on cuajli tlajtojli yejhuan quitemaca temaquixtilistli para ma ajsitia nemotech quen nonequi nenquipiasquej. </div>
<div class='p'>
<span class="verse" id="GL2_6">6&#160;</span>On yejhuan notenehuaj huejhueyi tlayecanquej, xonechijlijquej ma nicpatla on cuajli tlajtojli yejhuan quitemaca temaquixtilistli yejhuan nicteijlia. (Pero xnotequiu<a href='#FN7' epub:type='noteref' class='noteref'>*</a> tla yejhuamej huejhueyi tlayecanquej noso ca, pampa Dios xqueman techchicoita tla sequimej huejhueyixtoquej noso ca.) 
<span class="verse" id="GL2_7">7&#160;</span>Yej nochi ocse tlamantic. Yejhuamej on tlayecanquej oquimatquej ica Dios onechmacac in tequitl para nicteijlis on cuajli tlajtojli yejhuan quitemaca temaquixtilistli intzajlan on yejhuan xquipiaj on nescayotl de circuncisión ipan innacayo, sa no ijqui quen oquimacac Pedro on tequitl para quiteijlis intzajlan on yejhuan quipiaj on nescayotl ipan innacayo. 
<span class="verse" id="GL2_8">8&#160;</span>Ijquin oquimatquej pampa Dios yejhuan oquitequitiltij Pedro quen apóstol intech on hebreos, no onechtequitiltij quen apóstol intech on xhebreos. 
<span class="verse" id="GL2_9">9&#160;</span>Yejhua ica Jacobo, Pedro niman Juan, on yejhuan más huejhueyixtoquej intech on tlaneltocaquej, oquimatquej ica melahuac Dios yejhua onechmacac in cuajli tequitl. Niman quemaj otechmaquitzquijquej nejhua niman Bernabé. Ijcon otechselijquej quen intehuicalhuan ipan itequiu Dios, niman ocuelitaquej para tejhuamej ma ticteijlitij on itlajtol Dios ne intech on yejhuan xhebreos niman yejhuamej intech on hebreos. 
<span class="verse" id="GL2_10">10&#160;</span>San otechtlajtlanilijquej ma tiquimelnamiquican on hebreos cristianos yejhuan mayanquej niman ma tiquimpalehuican ican tomin. Niman nejhua ican pactli niman ican noyojlo onicnec nicchihuas. </div>
<div class='s'>Pablo quichicajcanotza Pedro ne Antioquía </div>
<div class='p'>
<span class="verse" id="GL2_11">11&#160;</span>Más saquin<a href='#FN8' epub:type='noteref' class='noteref'>†</a> Pedro oyaj ne ipan on hueyican itoca Antioquía. Niman ijcuac nejhua ompa oniquitac, onictlacanonotz, pampa yejhua quichijticatca on tlen xcuajli. Yejhua onoxeloj intech on yejhuan xhebreos. 
<span class="verse" id="GL2_12">12&#160;</span>Ijquin onochiu. Ijcuac yejhua ompa onen, tlacuaya inhuan on tocnihuan yejhuan xhebreos. Niman ipan on tonaltin ohualajquej sequimej hebreos de Jerusalén yejhuan oquinhuajtitlan Jacobo. Yejhuamej in hebreos quinequiyaj para nochimej on tocnihuan ma quiselican on nescayotl itoca circuncisión ipan innacayo. Niman ijcuac Pedro ijcon oquitac, opeu notzinquixtia, niman ijqui oquintlalcahuij on yejhuan xhebreos, pampa quinmacajsiya on hebreos ica itlaj quijlisquej. Pedro oquipix ome ixayac, pampa yejhua quimatzticatca ica nonequi para inhuan nonelos on yejhuan xhebreos, pero yejhua xoc ijqui oquichiu. 
<span class="verse" id="GL2_13">13&#160;</span>No ijqui on hebreos de ne Antioquía yejhuan tlaneltocaj oquipixquej ome inxayac, pampa no oquichijquej quen Pedro oquichiu. Hasta Bernabé no ompa tehuan ijqui oquichiu. 
<span class="verse" id="GL2_14">14&#160;</span>Ijcuac oniquitac ica sanoyej<a href='#FN9' epub:type='noteref' class='noteref'>‡</a> xoc ijqui quichihuaj quen on cuajli tlajtojli yejhuan quitemaca temaquixtilistli techmachtia para ticchihuasquej, imixpan nochimej ijquin oniquijlij Pedro: “Tejhua aquin tihebreo, ticchihuaya niman timohuicaya quen on yejhuan xhebreo. ¿Tla ijcon tej, tlica<a href='#FN10' epub:type='noteref' class='noteref'>§</a> aman ticnequi tiquincuepas on yejhuan xhebreos para ma nohuicacan quen hebreos?” </div>
<div class='s'>On hebreos no ijqui quen on xhebreos nomaquixtiaj ican tlaneltoctli </div>
<div class='p'>
<span class="verse" id="GL2_15">15&#160;</span>Tejhuamej tihebreos pampa ijqui otitlacatquej. Tejhuamej ticpiaj niman tictlacamatij on tlanahuatijli. Yejhua ica tejhuamej tiquintocayotiaj on yejhuan xhebreos tlajtlacolejquej. 
<span class="verse" id="GL2_16">16&#160;</span>Pero ticmatztoquej ica Dios xquijtohua ica itlajtlacolhuan se tlacatl yoquintlaxtlau pampa quitlacamati on itlanahuatil Moisés, yej pampa quineltoca ica Jesucristo ipampa omic ne ipan cojnepanojli<a href='#FN11' epub:type='noteref' class='noteref'>*</a>. Yejhua ica, no tejhuamej ticneltocaj ica Jesucristo topampa omic para ijcon Dios quijtohua ica totlajtlacolhuan yoquintlaxtlau. In nochihua itechcopa on totlaneltoc itech Cristo niman xpampa tictlacamatij itlanahuatil Moisés. Sa no ijqui quen onijcuiloj ipan on Yectlajcuilojli: Dios xquijtos ica itlajtlacolhuan yacaj tlacatl yoquintlaxtlau pampa quitlacamati itlanahuatil Moisés. </div>
<div class='p'>
<span class="verse" id="GL2_17">17&#160;</span>Ijcuac ticneltocaj Cristo para Dios quijtohua ica totlajtlacolhuan yoquintlaxtlau, ticpantlantiaj ica titlajtlacolejquej no ijqui quen on yejhuan xhebreos. ¿In quijtosnequi ica Cristo quichihua para tejhuamej ma titlajtlacolejquej? ¡Ca! In xejhua ica. 
<span class="verse" id="GL2_18">18&#160;</span>Pero yej ocse tlamantic. Tla yacaj ocsejpa quitlacamatis on tlanahuatijli yejhuan xoc quitlacamatiya, tla ijcon nochihua tlajtlacolej. 
<span class="verse" id="GL2_19">19&#160;</span>Ijcuac onicmat tlinon nechijlia on tlanahuatijli, onicmat ica semi nixpolijticaj ixpan Dios. Aman, tej, xoc nicahuilia on tlanahuatijli ma nechmandaro para ijcon Dios hueli nechmandarohua. 
<span class="verse" id="GL2_20">20&#160;</span>Ijcuac Cristo omic ipan cojnepanojli, nejhua no ihuan onimic. Xoc ninemi, yej Cristo nemi ipan noyojlo. On nemilistli yejhuan aman nicpia ipan notlalnacayo, nicpia ican notlaneltoc itech iConetzin Dios, aquin sanoyej onechtlajsojtlac<a href='#FN12' epub:type='noteref' class='noteref'>†</a> niman nopampa onotemacac para omic. 
<span class="verse" id="GL2_21">21&#160;</span>Nejhua, tej, xnicnequi ma ixpolihui iteicnelilis<a href='#FN13' epub:type='noteref' class='noteref'>‡</a> Dios. Tla Dios huelisquia quijtosquia ica itlajtlacolhuan yacaj tlacatl yoquintlaxtlau san ica quitlacamati on tlanahuatijli, tla ijcon xitlaj<a href='#FN14' epub:type='noteref' class='noteref'>§</a> ica techpalehuisquia imiquilis Cristo.  </div>
<div class='psalmlabel' id='GL3_0'> 3</div>
<div class='s'>On tlanahuatijli noso on tlaneltoctli </div>
<div class='p'>
<span class="verse" id="GL3_1">1&#160;</span>¡Oh, nemejhuamej yejhuan nenchantij ne Galacia! ¿Hasta canon nemajsij ica xhueli nentlanemiliaj? ¿Aquinon omechoncajcayau para ma ca nenquitlacamatisquej in temachtijli yejhuan melahuac? Cuajli onencajsicamatquej quen ijqui Cristo omic ipan cojnepanojli<a href='#FN15' epub:type='noteref' class='noteref'>*</a> nemopampa. 
<span class="verse" id="GL3_2">2&#160;</span>Dios omechmacac iEspíritu. Aman xnechijlican, ¿onenquiselijquej on Espíritu Santo pampa onenquitlacamatquej on itlanahuatil Moisés, noso pampa onenquineltocaquej on temachtijli itech ica Cristo yejhuan onencacquej? 
<span class="verse" id="GL3_3">3&#160;</span>¿Tlica<a href='#FN16' epub:type='noteref' class='noteref'>†</a> yej xnenquipiaj nemotlamachilis? Achtoj cuajli onempejquej nemohuicaj ica on Espíritu Santo. ¿Aman nemocuepasquej para nenquitlacamatisquej on tlanahuatijli ican nemonacayo? 
<span class="verse" id="GL3_4">4&#160;</span>¿Miyec tlajtlamach<a href='#FN17' epub:type='noteref' class='noteref'>‡</a> sanencaj onenquijyohuijquej? Tla nemocuepasquej itech on tlanahuatijli, on melahuac sanencaj yes. Pero xnicnemilia ica nemocuepasquej itech on tlanahuatijli. 
<span class="verse" id="GL3_5">5&#160;</span>¿Dios mechmaca iEspíritu Santo niman quichihua milagros nemotzajlan pampa nenquitlacamatij on tlanahuatijli? ¡Ca! Yejhua quichihua pampa melahuac nenquineltocaj on temachtijli ica Cristo, yejhuan onencacquej. </div>
<div class='p'>
<span class="verse" id="GL3_6">6&#160;</span>Abraham yejhua ejemplo ica Dios quintiochihua on yejhuan quineltocaj. On Yectlajcuilojli quijtohua: “Abraham cuajli oquineltocac on tlen Dios oquijlij, niman yejhua ica Dios oquiselij quen yolmelajqui.” 
<span class="verse" id="GL3_7">7&#160;</span>Yejhua ica, tej, cuajli xmatican ica on yejhuan melahuac tlaneltocaj, yejhuamej quen teconehuan itech Abraham. 
<span class="verse" id="GL3_8">8&#160;</span>On Yectlajcuilojli quipanextia ica Dios quijtos ica intlajtlacolhuan on xhebreos yoquintlaxtlau impampa intlaneltoc. Dios oquipanextilij Abraham in cuajli tlajtojli yejhuan quitemaca temaquixtilistli ijcuac on temaquixtilistli xe nochihuaya. Ijquin oquijlij: “On tlacamej ipan nochi países niquintiochihuas motechcopa.” 
<span class="verse" id="GL3_9">9&#160;</span>Yejhua ica, aman nochimej yejhuan tlaneltocaj no quiseliaj on tlatiochihualistli quen oquiselij Abraham. 
<span class="verse" id="GL3_10">10&#160;</span>Pero nochimej on yejhuan quinequij quitlacamatisquej on itlanahuatil Moisés, Dios quintlajtlacolmacas, pampa ijqui quijtohua on Yectlajcuilojli: “Dios quitlajtlacolmacas on yejhuan xnochipa quichihuas nochi on quen tlanahuatia on tlanahuatijli.” 
<span class="verse" id="GL3_11">11&#160;</span>Pantlantiticaj, tej, ica Dios xquijtos ica itlajtlacolhuan on yejhuan quitlacamati yejhua on tlanahuatijli yoquintlaxtlau, pampa on Yectlajcuilojli quijtohua: “San aquin on yejhuan itechcopa itlaneltoc yolmelajqui, nemis para nochipa.” 
<span class="verse" id="GL3_12">12&#160;</span>On itlanahuatil Moisés niman on tlaneltoctli xsan se yejhua. On Yectlajcuilojli quijtohua: “On yejhuan quitlacamati itlanahuatil Moisés ica oncaj quichihuas nochi tlajtlamach yejhuan tlanahuatia on tlanahuatijli para ijcon huelis quipias nemilistli para nochipa.” 
<span class="verse" id="GL3_13">13&#160;</span>Cristo otechmanahuico ipan on tlajyohuilistli yejhuan on tlanahuatijli tlanahuatia para tiquijyohuisquej ijcuac oquiselij totlajyohuilis yejhuan Dios oquimacac. On Yectlajcuilojli ijquin quijtohua: “On yejhuan quipilohuaj ipan se cojtli<a href='#FN18' epub:type='noteref' class='noteref'>§</a> quiselia tlajyohuilistli.” 
<span class="verse" id="GL3_14">14&#160;</span>Yejhua otechmaquixtij para on tlatiochihualistli de temaquixtilistli, yejhuan Dios oquimacac Abraham, ma notemaca itechcopa Cristo Jesús intech on yejhuan xhebreos. Ijcon, tej, itechcopa totlaneltoc tinochimej ticseliaj on Espíritu Santo yejhuan Dios oquitlalij ipan ipromesa. </div>
<div class='s'>On tlanahuatijli niman ipromesa Dios </div>
<div class='p'>
<span class="verse" id="GL3_15">15&#160;</span>Nocnihuan, nemechtlalilia se ejemplo yejhuan niquixtia ipan innemilis on tlacamej. Ajsi on tonaltin ijcuac se tlacatl tlayecanqui ipan ichanchanejcahuan<a href='#FN19' epub:type='noteref' class='noteref'>*</a> quinmaca iconehuan se herencia. Ijcuac quintlaxelohuilia, cada se quimaca se itlalamau<a href='#FN20' epub:type='noteref' class='noteref'>†</a>. Niman ijcuac on iconehuan yoquinseliquej intlalamau cuajli firmado, yejhuamej xoc huelij quixoxotoniaj para ocse tlamantic quichijchihuaj, nion quipatlaj, masqui on san tlacatl oquichijchiu. 
<span class="verse" id="GL3_16">16&#160;</span>Aman, tej, Dios oquitlalij ipromesa itech Abraham niman itech iconeu sa no ijqui quen ijcuac on tlayecanqui quinmaca intlalamau on iconehuan. Pero xquitacan, on Yectlajcuilojli xquijtohua: “niman iconehuan”, quen quintenehuasquia miyequej tlacamej, yej quijtohua: “niman iconeu”. Niman yejhua in quijtosnequi san se tlacatl, niman yejhua on tlacatl yejhua Cristo. 
<span class="verse" id="GL3_17">17&#160;</span>Tlen nejhua niquijtohua sa no yejhua in. Dios oquitlalij se promesa ihuan Abraham. Ijcuac Dios oquitlalij se promesa ihuan Abraham, sa no ijqui oquitlalij quen on tlayecanquetl quifirmarohua on tlalamamej para iconehuan. Yejhua ica on itlanahuatil Moisés, yejhuan ohuajlaj ipan nahui cientos treinta xipan saquin<a href='#FN21' epub:type='noteref' class='noteref'>‡</a>, xhuelis quixoxotonis niman cahuas quen xocuitlaj quijtosnequi on ipromesa Dios. 
<span class="verse" id="GL3_18">18&#160;</span>Yejhua ica, tla Dios techmacasquia temaquixtilistli itechcopa on tlanahuatijli, tla ijcon xticselisquiaj itechcopa on promesa. Pero Dios oquimacac Abraham pampa ijqui oquitlalij ipan ipromesa. 
<span class="verse" id="GL3_19">19&#160;</span>Tla ijcon, tej, ¿tlica ticpiaj on tlanahuatijli? On tlanahuatijli onotlaquechilij para on tlacatl quititia itlajtlacol. Niman on tlanahuatijli cuajli catca hasta ijcuac ohuajlaj ihuejcaconeu Abraham on yejhuan oquipix on promesa. On tlanahuatijli oquitemachiltijquej on ilhuicactequitquej<a href='#FN22' epub:type='noteref' class='noteref'>§</a>, niman Moisés onotequimacac ixpan Dios ica on tlanahuatijli para oquinmacac on tlacamej. 
<span class="verse" id="GL3_20">20&#160;</span>Pero ijcuac Dios oquimacac Abraham on promesa, xopoliu aquinon notequimacas, pampa san yejhua oquimacac. </div>
<div class='s'>On tlen ica nonequi on tlanahuatijli </div>
<div class='p'>
<span class="verse" id="GL3_21">21&#160;</span>Tla ijcon, ¿yejhua in quijtosnequi ica itlanahuatil Moisés xnohuica ihuan ipromesas Dios? Ca, pampa tla on tlanahuatijli yejhuan onotemacac huelisquia techmacasquia nemilistli, tla ijcon, ticselisquiaj yolmelajcalistli intechcopa on tlanahuatijli. 
<span class="verse" id="GL3_22">22&#160;</span>Pero on Yectlajcuilojli quijtohua ica nochi tlacatl tlajtlacolej. Ijcon quitohua para on yejhuan quineltocaj Jesucristo huelis quiselisquej on temaquixtilistli yejhuan Dios oquitlalij ipan ipromesa. 
<span class="verse" id="GL3_23">23&#160;</span>Ijcuac xe huajlaya Jesucristo, on tlanahuatijli techmandarohuaya. Niman on tlanahuatijli tictlacamatzticatcaj hasta ijcuac ohuajlaj Jesucristo. 
<span class="verse" id="GL3_24">24&#160;</span>Ijcon, tej, on tlanahuatijli nemiya quen pilanquetl yejhuan otechtlajpix hasta ijcuac ohuajlaj Cristo. Niman ijcuac ohuajlaj Cristo niman oticneltocaquej Dios oquijtoj ica totlajtlacolhuan yoquintlaxtlau. 
<span class="verse" id="GL3_25">25&#160;</span>Aman, pampa ticneltocaj Cristo, on tlanahuatijli xoc techtlapia. </div>
<div class='p'>
<span class="verse" id="GL3_26">26&#160;</span>Aman nemejhuamej nenteconehuan itech Dios pampa nenquipiaj tlaneltoctli itech Cristo Jesús. 
<span class="verse" id="GL3_27">27&#160;</span>Nochimej nemejhuamej yejhuan onemocuatequijquej para nenquiteititiaj ica nenquineltocaj Cristo, nennemij quen Cristo onen. 
<span class="verse" id="GL3_28">28&#160;</span>Aman xijtla quijtosnequi tla nenhebreos noso xnenhebreos, nentlanamactin noso xnentlanamactin, nentlacamej noso nensihuamej. Xitlaj quijtosnequi, pampa tla nennemij san secan ihuan Cristo Jesús, nochimej nemejhuamej san secan nennemij se ihuan ocse. 
<span class="verse" id="GL3_29">29&#160;</span>Niman tla nenteyaxcahuan<a href='#FN23' epub:type='noteref' class='noteref'>*</a> itech Cristo, tla ijcon, nenteconehuan itech Abraham, niman ihuan Abraham nenquiselisquej on herencia yejhuan Dios oquitlalij ipan ipromesa.  </div>
<div class='psalmlabel' id='GL4_0'> 4</div>
<div class='p'>
<span class="verse" id="GL4_1">1&#160;</span>In se ejemplo. Chica se teconeu yejhuan quiselis iherencia yejhua conetl, nemi quen se tlanamactli, masqui ica tlen melahuac ye iyaxca nochi on herencia. 
<span class="verse" id="GL4_2">2&#160;</span>Yejhua quen se tlanamactli, pampa ica oncaj quintlacamati on tlacamej yejhuan quiscaltiaj. Niman quejehuiliayaj iherencia chica yejhua noscaltia para quimacasquej hasta ipan on tonajli ijcuac itataj oquijtoj cuajli para quiselis. 
<span class="verse" id="GL4_3">3&#160;</span>Tejhuamej no ijqui. Ijcuac xe huajlaya toTeco Jesús, ticoconej catcaj. Pampa tihebreos ica oncatca tictlacamatiyaj on itlanahuatil Moisés, niman nemejhuamej yejhuan xnenhebreos no ica oncatca nenquitlacamatiyaj on intlanahuatilhuan on yejhuan más tlajtlajmatquej ipan nemotlaneltoc. 
<span class="verse" id="GL4_4">4&#160;</span>Pero ijcuac oyejcoc on tonajli yejhuan Dios oquitlapejpenij, ocuajtitlan iConetzin yejhuan otlacat itech se sihuatl. Niman pampa hebreo catca, on tlanahuatijli yejhua oquimandaroj. 
<span class="verse" id="GL4_5">5&#160;</span>Ijcon ohuajlaj para techmaquixtico itech on tlanahuatijli yejhuan otictlacamatquej quen tlanamactin ijcon Dios ohuel otechselij para iconehuan. </div>
<div class='p'>
<span class="verse" id="GL4_6">6&#160;</span>Niman para mechititia ica nemejhuamej nenteconehuan itech, Dios ocuajtitlan ipan toyojlo iEspíritu on iConetzin. Niman on Espíritu techchihualtia para tiquijliaj Dios: “NoTajtzin!” 
<span class="verse" id="GL4_7">7&#160;</span>Ijcon, tej, cada se de nemejhuamej nenteconehuan itech Dios, niman xoc nentlanamactin. Niman pampa nemejhuamej neniconehuan, yejhua mechmaca nemoherencia pampa nenquineltocaj Cristo. </div>
<div class='s'>Pablo nopajsolohua impampa on tlaneltocaquej </div>
<div class='p'>
<span class="verse" id="GL4_8">8&#160;</span>Ijcuac nemejhuamej xnenquixmatiyaj Dios, nentlanamactin catcaj intech dioses yejhuan xmelahuac dioses. 
<span class="verse" id="GL4_9">9&#160;</span>Aman nenquixmatij Dios. Más cuajli niquijtos, mechixmati. Yejhua ica, ¿quen ijqui, tej, nenquinequij nemocuepasquej niman nenquitlacamatisquej on tlanahuatijli, niman ocsejpa nennemisquej quen tlanamactin? 
<span class="verse" id="GL4_10">10&#160;</span>Nemejhuamej ocsejpa yopeu nenquichihuaj ilhuitl ijcuac yejco on hueyi tonaltin, ijcuac yencuiya on metztli, ijcuac yejco on hueyixticaj xipan niman no ijqui ipan ocsequi tonaltin. 
<span class="verse" id="GL4_11">11&#160;</span>Sanoyej ninomojtia nicmatis tla on tequitl yejhuan onicchiu nemotzajlan sanencaj onicchiu. </div>
<div class='p'>
<span class="verse" id="GL4_12">12&#160;</span>Nocnihuan, sanoyej<a href='#FN24' epub:type='noteref' class='noteref'>*</a> nemechtlajtlanilia xmoxelocan itech on tlanahuatijli quen nejhua onicchiu. Ipan se tonajli catca, oninoxeloj itech on tlanahuatijli para ninemis quen nemejhuamej yejhuan xnenhebreos yejhuan xonempajsolijquej ica on tlanahuatijli. Ijcuac ninemiya nemohuan, nemejhuamej nochi cuajli onennechchihuilijquej. 
<span class="verse" id="GL4_13">13&#160;</span>Ye nenquimatztoquej ica ijcuac quemach ye ica nemohuan oninen, oninen ipampa on cualolistli yejhuan niquijyohuiyaya. Yejhua ica chica ninemiya nemohuan, onemechijlij on cuajli tlajtojli yejhuan quitemaca temaquixtilistli. 
<span class="verse" id="GL4_14">14&#160;</span>Masqui on cualolistli yejhuan onicpix onochiu quen se tepajsolohuilistli nemotech, nemejhuamej xonennechtlajyelmatquej nion onenquijtojquej tla xnennechselisquej. Yej onennechselijquej quen yacaj iilhuicactequitcau<a href='#FN25' epub:type='noteref' class='noteref'>†</a> Dios. Onennechselijquej quen sa no nejhua niJesucristo yesquia. 
<span class="verse" id="GL4_15">15&#160;</span>Aman, ¿tlinon nemopan nochihua? ¿Canon oncaj on paquilistli yejhuan onenquipixquej notech? Nejhua hueli nicteixpantilia ica nemejhuamej tla san huelisquia, hasta nemoquixtilisquiaj nemixtololojhuan para nennechinmacasquiaj. 
<span class="verse" id="GL4_16">16&#160;</span>¿Aman yoninocuep nemotlahuelicniu san ica nemechijlia on tlen melahuac? </div>
<div class='p'>
<span class="verse" id="GL4_17">17&#160;</span>On tlacamej yejhuan quinequij para nenquitlacamatisquej on tlanahuatijli, quichihuaj miyec tlajtlamach<a href='#FN26' epub:type='noteref' class='noteref'>‡</a> yejhuan cuajli san para xquinhuelitacan. Pero ijcuac ijcon quichihuaj, quichihuaj ican xcuajli inyojlo. On tlen yejhuamej quinequij, mechxelosquej notech para yejhuamej nenquintlajsojtlasquej<a href='#FN27' epub:type='noteref' class='noteref'>§</a>. 
<span class="verse" id="GL4_18">18&#160;</span>Aman, tej, tla on tlacamej quichihuasquej on tlen cuajli ican cuajli inyojlo, cuajli para ijqui ma quichihuacan nemotech. Niman nochipa ijqui ma quichihuacan hasta ijcuac nejhua xnemohuan ninemis. 
<span class="verse" id="GL4_19">19&#160;</span>Notlajsojcaconehuan, aman ocsejpa niquijyohuijticaj on tlen tecocoj nemopampa, quen se nantli yejhuan nococohua ijcuac quinemitia iconetzin. Niman nitlajyohuijtias hasta ijcuac nemonemilis nocahuas quen inemilis Cristo. 
<span class="verse" id="GL4_20">20&#160;</span>Nicnequisquia ninemis nemohuan nimantzin aman para más cuajli nihuelis nemechnojnotzas. Xnicmati, tej, tlinon nicnemilis nemotechica. </div>
<div class='s'>On inejemplo Agar niman Sara </div>
<div class='p'>
<span class="verse" id="GL4_21">21&#160;</span>Nemejhuamej yejhuan nenquinequij para on itlanahuatil Moisés mechnahuatis, ¿nencajsicamatij tlinon quijtohua on tlanahutijli? 
<span class="verse" id="GL4_22">22&#160;</span>Tej, on Yectlajcuilojli quijtohua ica Abraham oquipix ome iconeu. Se iconeu oquipix ihuan se tlanamactli itoca Agar, niman ocse oquipix ihuan on yejhuan cuajli isihuau yejhuan tlamacahuajli. On isihuau itoca Sara. 
<span class="verse" id="GL4_23">23&#160;</span>On yejhuan iconeu on sihuatlanamactli otlacat sa no ijqui quen tlacatij nochimej coconej, pero iconeu on yejhuan tlamacahuajli otlacat itechcopa se milagro pampa Dios ijqui oquitlalij ipan ipromesa. 
<span class="verse" id="GL4_24">24&#160;</span>In omemej sihuamej quiteititiaj on ejemplos de yejhua on ome pactos yejhuan Dios oquipix inhuan on tlacamej. Agar quiteititia on pacto yejhuan de tlanahuatijli, yejhuan Dios oquinmacac on hebreos ne ipan on tepetl itoca Sinaí. On yejhuan quitlacamatij in pacto, yejhuamej tlanamactin itech on tlanahuatijli sa no ijqui quen Agar, niman iconehuan nemiyaj tlanamactin, niman ijcon oquitlacamatquej Abraham. 
<span class="verse" id="GL4_25">25&#160;</span>Ijcon, tej, Agar iejemplo on tepetl itoca Sinaí yejhuan oncaj ne ipan on ilado Arabia. Agar no iejemplo on hueyican itoca Jerusalén yejhuan oncaj ipan in tlalticpactli campa nemij on hebreos. Jerusalén niman nochimej on hebreos nemij tlanamactin itech on tlanahuatijli quen Agar, niman iconehuan nemiyaj tlanamactin itech Abraham. 
<span class="verse" id="GL4_26">26&#160;</span>Pero Sara tlamacahuajli. Yejhua ejemplo de Jerusalén yejhuan oncaj ne ilhuicac. On Jerusalén tlamacahuajli, niman yejhua tochan. 
<span class="verse" id="GL4_27">27&#160;</span>Niman on Yectlajcuilojli quijtohua: </div>
<div class='q'>Xmopacti, Sara, tejhua yejhuan titetzacatl, yejhuan xoticpix moconehuan. Xtzajtzi ican pactli tejhua yejhuan xqueman oticpix on tlen tecocoj yejhuan quipia se sihuatl ijcuac quinemitia iconetzin. Pampa tejhua, Sara, yejhuan omitzcajquej, ticpias más moconehuan xquen Agar yejhuan aman ihuan nemi mohuehuentzin. </div>
<div class='p'>
<span class="verse" id="GL4_28">28&#160;</span>Aman, nocnihuan, ijcon quen Isaac teconeu itech Sara, pampa Dios yejhua ipromesa, tejhuamej no titeconehuan itech Dios. 
<span class="verse" id="GL4_29">29&#160;</span>Ismael yejhuan otlacat sa no ijqui quen tlacatij nochimej on coconej, oquitlahuelitac niman quitlajyohuiltiaya Isaac yejhuan otlacat itechcopa on Espíritu. Ijcon quen ipan on tonaltin onochiu, aman sa no ijqui nochihua. 
<span class="verse" id="GL4_30">30&#160;</span>Pero ¿tlinon quijtohua on Yectlajcuilojli? Quijtohua: “Xconquixti on sihuatlanamactli ihuan iconeu, pampa iconeu on sihuatlanamactli xhuelis quiselis on herencia yejhuan quiselis iconeu on yejhuan tlamacahuajli.” 
<span class="verse" id="GL4_31">31&#160;</span>Ijcon, tej, nocnihuan, tejhuamej quen xtiteconehuan itech on yejhuan sihuatlanamactli, yej quen titeconehuan itech on yejhuan tlamacahuajli.  </div>
<div class='psalmlabel' id='GL5_0'> 5</div>
<div class='s'>Xmelajcanemican pampa nentlamacahualti </div>
<div class='p'>
<span class="verse" id="GL5_1">1&#160;</span>Cristo otechmanahuij itech on tlanahuatijli para tinemij tlamacahualtin. Yejhua ica xmelajcanemican ipan on tlamacahualistli, niman ma ca ocsejpa xmotemacacan ipan on tlanahuatijli quen tlanamactin. </div>
<div class='p'>
<span class="verse" id="GL5_2">2&#160;</span>Xnechcaquican. Nejhua, Pablo, nemechijlia nemejhuamej yejhuan Cristo omechmanahuij itech on tlanahuatijli, ica Cristo xhuelis mechpalehuis tla nenquitlaliaj nemoyojlo itech on circuncisión ica yejhua mechpalehuis para nenquitlanisquej temaquixtilistli. 
<span class="verse" id="GL5_3">3&#160;</span>Nicnequi niquijtos ocsejpa para cuajli xmatican ica san aquinon yejhuan quiselis on circuncisión pampa quinemilia quipalehuis para quitlanis temaquixtilistli, ica oncaj no quitlacamatis nochi on itlanahuatil Moisés. 
<span class="verse" id="GL5_4">4&#160;</span>Nemejhuamej yejhuan nenquinequij para Dios quijtos ica nemotlajtlacolhuan yoquintlaxtlau pampa nenquitlacamatij on tlanahuatijli, nenquitlalcahuiyaj Cristo niman nenquitlalcahuiyaj iteicnelilis<a href='#FN28' epub:type='noteref' class='noteref'>*</a> Dios. </div>
<div class='p'>
<span class="verse" id="GL5_5">5&#160;</span>Pero tejhuamej xtitlamachixtoquej ipan on tlanahuatijli. Tejhuamej itechcopa on Espíritu niman pampa ticneltocaj Cristo titlamachixtoquej ica Dios techijlis ica totlajtlacolhuan yoquintlaxtlau. 
<span class="verse" id="GL5_6">6&#160;</span>Tla san secan tinemij ihuan Cristo Jesús, xitlaj<a href='#FN29' epub:type='noteref' class='noteref'>†</a> quijtosnequi tla ticpiaj circuncisión noso ca. Yej quemaj hueyi quijtosnequi ma ticpiacan tlaneltoctli, niman in tlaneltoctli ma quichihua para ma titetlajsojtlacan<a href='#FN30' epub:type='noteref' class='noteref'>‡</a>. 
<span class="verse" id="GL5_7">7&#160;</span>Nemejhuamej cuajli nemohuicayaj. ¿Aquinon, tej, omechcajcayau para ma ca sa xtlacamatican on tlen melahuac? 
<span class="verse" id="GL5_8">8&#160;</span>Dios xejhua oquichiu, pampa yejhua mechnotzticaj itech Cristo. 
<span class="verse" id="GL5_9">9&#160;</span>On yejhuan omechcajcayau sa no ijqui quen tlaxocolilistli<a href='#FN31' epub:type='noteref' class='noteref'>§</a>. Ijquin nijtohua: “San achijtzin tlaxocolilistli cajcocui nochi tixtli de harina.” No sa no ijqui san se tlacatl yejhuan quitemaca on xcuajli temachtilistli, nochi tlacatl najcomana ica on xcuajli temachtilistli. 
<span class="verse" id="GL5_10">10&#160;</span>Nejhua nictlali noyojlo itech toTeco ica yejhua mechpalehuis para ma ca nencajcahuasquej on ica nenquineltocaj Cristo. Pero quiselis icastigo on tlacatl masqui san aquinon yejhuan mechtlaneltocpolosnequi. </div>
<div class='p'>
<span class="verse" id="GL5_11">11&#160;</span>Nocnihuan, ¿sequimej mechijliaj ica nejhua nicteijlijtinemi ica on tlacamej ica oncaj quipiasquej circuncisión para quiselisquej on temaquixtilistli? Tla oc<a href='#FN32' epub:type='noteref' class='noteref'>*</a> ijcon nicteijlisquia, on hebreos xnechtlajyohuiltisquiaj, niman on temachtilistli itech ica icojnepanol<a href='#FN33' epub:type='noteref' class='noteref'>†</a> Cristo xquitlahuelmatisquiaj. Pero yejhuamej oc nechtlajyohuiltiaj. 
<span class="verse" id="GL5_12">12&#160;</span>Pero para yejhuamej on yejhuan mechpasolojtinemij itechica on circuncisión, ¡nicnequisquia nimantzin noxelosquiaj totech yejhuan ticneltocaj ica Cristo techmaquixtia! </div>
<div class='p'>
<span class="verse" id="GL5_13">13&#160;</span>Nocnihuan, nemejhuamej Dios omechnotz para nennemisquej tlamacahualtin itech on tlanahuatijli. In xquijtosnequi ica cuajli para nenquichihuasquej on tlen xcuajli yejhuan nemotlalnacayo quinequij, yej nochi ocse tlamantic xchihuacan. Xmopalehuican sequimej ihuan ocsequimej ican tetlajsojtlalistli. 
<span class="verse" id="GL5_14">14&#160;</span>Nochi on tlanahuatiltin yejhuan oncaj ipan on tlanahuatijli cuajli nenquichihuasquej ijcuac nenquitlacamatisquej yejhua in se tlanahuatijli: “Xquintlajsojtla ocsequimej sa no ijqui quen tejhua timotlajsojtla.” 
<span class="verse" id="GL5_15">15&#160;</span>Pero tla sa no nemejhuamej nemotlahuelitaj niman nemohuijsoquij inhuan ocsequimej, xmotacan sa no nemejhuamej pampa sa no nemejhuamej nemoxoxotonisquej. </div>
<div class='s'>On tlen quinequi on Espíritu ocse tlamantic xquen on tlen quinequi totlalnacayo </div>
<div class='p'>
<span class="verse" id="GL5_16">16&#160;</span>Nejhua yejhua in nemechijlia: Xcahuilican on Espíritu Santo ma mechyecana. Niman tla nenquitlacamatisquej on Espíritu, xnenquichihuasquej on tlen xcuajli yejhuan nemotlalnacayo quinequi. 
<span class="verse" id="GL5_17">17&#160;</span>On tlen xcuajli yejhuan nemotlalnacayo quelehuiya quicualania on iEspíritu Dios, niman on tlen cuajli quinequi on Espíritu no quicualania on tlen xcuajli yejhuan nemotlalnacayo quelehuiyaj. Sa no yejhuamej tlahuelnemij. Yejhua ica xnenquichihuaj san tlen nenquinequij. 
<span class="verse" id="GL5_18">18&#160;</span>Pero tla mechyecana on Espíritu, tla ijcon, xnenquitlacamatij on tlanahuatijli. 
<span class="verse" id="GL5_19">19&#160;</span>On yejhuan quichihuaj on tlen xcuajli quelehuiya intlalnacayo, ixmachyojquej<a href='#FN34' epub:type='noteref' class='noteref'>‡</a> yejhua ica on tlajtlamach<a href='#FN35' epub:type='noteref' class='noteref'>§</a> tlen xcuajli quichihuaj. Yejhuamej ahuilnemij, niman quichihuaj on tlen xcuajli niman xchipahuac. 
<span class="verse" id="GL5_20">20&#160;</span>Quinmahuistiliaj on tlamachijchijhualtin intajtzitzihuan, niman quichihuaj nahualyotl. Tlahuelnemij, nocuajcualaniaj niman chahuatij. San itlaj icatzin nimantzin cualanij niman quichihuaj itlaj san para yejhuamej. Texexelohuaj niman tesentlaliaj ojoncuaj. 
<span class="verse" id="GL5_21">21&#160;</span>Nexicolejquej, temictianimej, tlahuantinemij niman xsan cuajloticaj paxalohuaj, niman quichihuaj ocsequi tlajtlamach más yejhuan sa no ijqui. Nemechijlia ocsejpa ijcon quen yonemechijlijca, ica on yejhuan quichihuaj yejhua in tlajtlamach xhuelisquej calaquisquej ne campa Dios tlamandarohua. </div>
<div class='p'>
<span class="verse" id="GL5_22">22&#160;</span>Pero on yejhuan nohuicaj quen quinyecana on Espíritu, quipantlantiaj miyec tlajtlamach yejhuan cuajli itechcopa on Espíritu. Yejhuamej tetlajsojtlaj<a href='#FN36' epub:type='noteref' class='noteref'>*</a>, paquij, noyolsehuiaj, noijyohuiyaj, tenotzquej, ican cuajli inyojlo tepalehuiyaj, nochipa quichihuaj on tlen quijtohuaj, 
<span class="verse" id="GL5_23">23&#160;</span>yolyemanquej, niman cuajli nonahuatiaj. Xitlaj oncaj tlanahuatijli yejhuan huelis quixnamiquis in quen in tlajtlamach yejhuan cuajli nochihua. 
<span class="verse" id="GL5_24">24&#160;</span>Niman on yejhuan teyaxcahuan<a href='#FN37' epub:type='noteref' class='noteref'>†</a> itech Cristo Jesús, xoc quincahuilia on intlalnacayo ma quichihuacan on tlen xcuajli quen yejhuamej quelehuiaj niman quinequi quichihuaj. </div>
<div class='p'>
<span class="verse" id="GL5_25">25&#160;</span>Ticpiaj yencuic nemilistli itechcopa on Espíritu Santo. Yejhua ica ma ticahuilican on Espíritu Santo ma techyecana. 
<span class="verse" id="GL5_26">26&#160;</span>Ma ca titohueyimatisquej. Ma ca tiquimpajsolosquej ocsequimej, nion ma ca tiquinnexicolitasquej ocsequimej.  </div>
<div class='psalmlabel' id='GL6_0'> 6</div>
<div class='s'>Xmopalehuican cada sesentemej </div>
<div class='p'>
<span class="verse" id="GL6_1">1&#160;</span>Nocnihuan, tla se de on tocnihuan quichihua itlaj tlajtlacojli, nemejhuamej yejhuan cuajli nenquitlacamatij on Espíritu Santo xpalehuican para ma nocuepa. Pero xchihuacan ican yolyemanilistli, niman nemochimej<a href='#FN38' epub:type='noteref' class='noteref'>*</a> xquitacan cuajli para on diablo ma ca no mechtlatlatas para xtlajtlacocan nemejhuamej. 
<span class="verse" id="GL6_2">2&#160;</span>Xmopalehuican sa no nemejhuamej ijcuac se quipia san catlejhua pasolohuilistli. Tla ijcon nenquichihuasquej, nenquichihuasquej on tlen Cristo technahuatia. 
<span class="verse" id="GL6_3">3&#160;</span>Tla yacaj quinemilia hueyixticaj, niman xmelahuac hueyixticaj, tla ijcon, sa no yejhua nocajcayahua. 
<span class="verse" id="GL6_4">4&#160;</span>Cada se sa no yejhua ma nota tla cuajli nohuica. Aquin notas ica cuajli nohuica, yejhua notlacaitas. Yejhua, tej, ma paqui xpampa más cuajli nohuica ipan inemilis xquen ocse tlacatl, yej pampa cuajli nohuica quen Dios quinequi. 
<span class="verse" id="GL6_5">5&#160;</span>Ijcon, tej, cada se tlalticpactlacatl quinomamaltis on yejhuan quichihua nican ipan in tlalticpactli. 
<span class="verse" id="GL6_6">6&#160;</span>Nonequi ticpalehuisquej ican nochi tlajtlamach<a href='#FN39' epub:type='noteref' class='noteref'>†</a> tlen ticpiaj on yejhuan techmachtia itlajtoltzin Dios. 
<span class="verse" id="GL6_7">7&#160;</span>Ma ca sa no nemejhuamej nemocajcayahuasquej. Ma ca xnemilican ica nenhuelisquej nentlajtlacosquej niman Dios xmechtlaxtlahuilis, pampa Dios ica oncaj mechcastigaros. Tlen quitoca on tlacatl sa no yejhua quipixca. 
<span class="verse" id="GL6_8">8&#160;</span>Tla tictocasquej ica on tlen xcuajli quelehuiya totlalnacayo, ican totlalnacayo ticpixcasquej on xoxotonilistli niman miquilistli. Pero tla tictocasquej ica on tlen quinequi on Espíritu Santo, ica on Espíritu Santo ticpixcasquej nemilistli para nochipa. 
<span class="verse" id="GL6_9">9&#160;</span>Niman ma ca tisiahuican para ticchihuasquej on tlen cuajli, pampa ijcuac ajsis on tonajli para tipixcasquej, ticpixcasquej on cuajli xinachtli tla xticsiaucahuasquej. 
<span class="verse" id="GL6_10">10&#160;</span>Yejhua ica, tej, nochipa ijcuac tihuelisquej, nochimej ma tiquinchihuilican on tlen cuajli, niman más on yejhuan quineltocaj Jesucristo. </div>
<div class='s'>Pablo oquinmacac tlachicahualistli niman sa ica nochi tlajpalohuilistli </div>
<div class='p'>
<span class="verse" id="GL6_11">11&#160;</span>Xquitacan ica tlen letras huejhueyi yejhuan nican nemechtlajcuilhuijticaj ican nejhua noma. </div>
<div class='p'>
<span class="verse" id="GL6_12">12&#160;</span>On temachtijquej yejhuan quitenehuaj ica cuajli para nenquitlacamatisquej on tlanahuatijli, quinequij para xselican on circuncisión para yejhuamej quimpactisquej on hebreos. Ijcon quichihuaj para on hebreos xquintlajyohuiltisquej ipampa icojnepanol<a href='#FN40' epub:type='noteref' class='noteref'>‡</a> Cristo. 
<span class="verse" id="GL6_13">13&#160;</span>On temachtijquej yejhuan oquiselijquej on nescayotl de circuncisión sa no yejhuamej xquichihuaj tlen on tlanahuatijli quijtohua. Pero yejhuamej quinequij para nenquiselisquej on nescayotl de circuncisión para yejhuamej huelisquej nohueyilisquej pampa mechchihualtisquej xpiacan on nescayotl de circuncisión ipan nemonacayo. 
<span class="verse" id="GL6_14">14&#160;</span>Pero nejhua xitlaj<a href='#FN41' epub:type='noteref' class='noteref'>§</a> ocse ica nicnequi ninohueyilis, yej san ican imiquilis toTeco Jesucristo ipan icojnepanol. Pampa itechcopa imiquilis Cristo ipan icojnepanol, yejhua in tlalticpactli para nejhua micticaj, niman nejhua nimicticaj para in tlalticpactli. 
<span class="verse" id="GL6_15">15&#160;</span>Tla tinemij ihuan Cristo Jesús, xitlaj quijtosnequi tla oticselijquej circuncisión noso ca. Yej tlinon hueyi quijtosnequi ma tinemican quen tiyencuiquej tlacamej ipan tonemilis. 
<span class="verse" id="GL6_16">16&#160;</span>Nemejhuamej yejhuan melahuac neniconehuan Dios, yejhuan nenquinemiliaj quen onemechmachtij itechica Cristo, nictlajtlanilia Dios ma mechmaca iyolsehuilis niman iteicnelilis<a href='#FN42' epub:type='noteref' class='noteref'>*</a>. </div>
<div class='p'>
<span class="verse" id="GL6_17">17&#160;</span>Desde aman para nochipa ma ca yacaj nechpajsolos, pampa nochi quech tiliquichtic<a href='#FN43' epub:type='noteref' class='noteref'>†</a> nicpia ipan notlalnacayo quiteititiaj ica nejhua niitequitcau toTeco Jesús. </div>
<div class='p'>
<span class="verse" id="GL6_18">18&#160;</span>Nocnihuan, ma iteicnelilis toTeco Jesucristo onyaj ne itech nemoespíritu. Ma ijqui nochihua.</div><div class="footnote">
<hr />
<aside epub:type='footnote' id="FN1"><p class="f"><a class="notebackref" href="#GL1_6"><span class="notemark">*</span> 1:6</a>
 <span class="ft">su misericordia </span></p></aside>
<aside epub:type='footnote' id="FN2"><p class="f"><a class="notebackref" href="#GL1_8"><span class="notemark">†</span> 1:8</a>
 <span class="ft">ángel: Angeles tequitij ne ilhuicac niman nican ipan in tlalticpactli. </span></p></aside>
<aside epub:type='footnote' id="FN3"><p class="f"><a class="notebackref" href="#GL1_13"><span class="notemark">‡</span> 1:13</a>
 <span class="ft">mucho </span></p></aside>
<aside epub:type='footnote' id="FN4"><p class="f"><a class="notebackref" href="#GL1_15"><span class="notemark">§</span> 1:15</a>
 <span class="ft">su misericordia </span></p></aside>
<aside epub:type='footnote' id="FN5"><p class="f"><a class="notebackref" href="#GL1_17"><span class="notemark">*</span> 1:17</a>
 <span class="ft">después </span></p></aside>
<aside epub:type='footnote' id="FN6"><p class="f"><a class="notebackref" href="#GL1_18"><span class="notemark">†</span> 1:18</a>
 <span class="ft">quince </span></p></aside>
<aside epub:type='footnote' id="FN7"><p class="f"><a class="notebackref" href="#GL2_6"><span class="notemark">*</span> 2:6</a>
 <span class="ft">no me interesa; xnechimportarohua, xnechajmana </span></p></aside>
<aside epub:type='footnote' id="FN8"><p class="f"><a class="notebackref" href="#GL2_11"><span class="notemark">†</span> 2:11</a>
 <span class="ft">después </span></p></aside>
<aside epub:type='footnote' id="FN9"><p class="f"><a class="notebackref" href="#GL2_14"><span class="notemark">‡</span> 2:14</a>
 <span class="ft">muy </span></p></aside>
<aside epub:type='footnote' id="FN10"><p class="f"><a class="notebackref" href="#GL2_14"><span class="notemark">§</span> 2:14</a>
 <span class="ft">¿por qué?; ¿tline? </span></p></aside>
<aside epub:type='footnote' id="FN11"><p class="f"><a class="notebackref" href="#GL2_16"><span class="notemark">*</span> 2:16</a>
 <span class="ft">cruz </span></p></aside>
<aside epub:type='footnote' id="FN12"><p class="f"><a class="notebackref" href="#GL2_20"><span class="notemark">†</span> 2:20</a>
 <span class="ft">me amó </span></p></aside>
<aside epub:type='footnote' id="FN13"><p class="f"><a class="notebackref" href="#GL2_21"><span class="notemark">‡</span> 2:21</a>
 <span class="ft">su misericordia </span></p></aside>
<aside epub:type='footnote' id="FN14"><p class="f"><a class="notebackref" href="#GL2_21"><span class="notemark">§</span> 2:21</a>
 <span class="ft">nada; coxtla </span></p></aside>
<aside epub:type='footnote' id="FN15"><p class="f"><a class="notebackref" href="#GL3_1"><span class="notemark">*</span> 3:1</a>
 <span class="ft">cruz </span></p></aside>
<aside epub:type='footnote' id="FN16"><p class="f"><a class="notebackref" href="#GL3_3"><span class="notemark">†</span> 3:3</a>
 <span class="ft">¿por qué?; ¿tline? </span></p></aside>
<aside epub:type='footnote' id="FN17"><p class="f"><a class="notebackref" href="#GL3_4"><span class="notemark">‡</span> 3:4</a>
 <span class="ft">cosas </span></p></aside>
<aside epub:type='footnote' id="FN18"><p class="f"><a class="notebackref" href="#GL3_13"><span class="notemark">§</span> 3:13</a>
 <span class="ft">palo </span></p></aside>
<aside epub:type='footnote' id="FN19"><p class="f"><a class="notebackref" href="#GL3_15"><span class="notemark">*</span> 3:15</a>
 <span class="ft">su familia </span></p></aside>
<aside epub:type='footnote' id="FN20"><p class="f"><a class="notebackref" href="#GL3_15"><span class="notemark">†</span> 3:15</a>
 <span class="ft">testamento, escritura </span></p></aside>
<aside epub:type='footnote' id="FN21"><p class="f"><a class="notebackref" href="#GL3_17"><span class="notemark">‡</span> 3:17</a>
 <span class="ft">después </span></p></aside>
<aside epub:type='footnote' id="FN22"><p class="f"><a class="notebackref" href="#GL3_19"><span class="notemark">§</span> 3:19</a>
 <span class="ft">ángeles: Angeles tequitij ne ilhuicac niman nican ipan in tlalticpactli. </span></p></aside>
<aside epub:type='footnote' id="FN23"><p class="f"><a class="notebackref" href="#GL3_29"><span class="notemark">*</span> 3:29</a>
 <span class="ft">le pertenecen; nenteaxcahuan, nentehuaxcahuan, nentetlatquihuan </span></p></aside>
<aside epub:type='footnote' id="FN24"><p class="f"><a class="notebackref" href="#GL4_12"><span class="notemark">*</span> 4:12</a>
 <span class="ft">mucho </span></p></aside>
<aside epub:type='footnote' id="FN25"><p class="f"><a class="notebackref" href="#GL4_14"><span class="notemark">†</span> 4:14</a>
 <span class="ft">su ángel: Angeles tequitij ne ilhucac niman nican ipan in tlalticpactli. </span></p></aside>
<aside epub:type='footnote' id="FN26"><p class="f"><a class="notebackref" href="#GL4_17"><span class="notemark">‡</span> 4:17</a>
 <span class="ft">cosas </span></p></aside>
<aside epub:type='footnote' id="FN27"><p class="f"><a class="notebackref" href="#GL4_17"><span class="notemark">§</span> 4:17</a>
 <span class="ft">les amen </span></p></aside>
<aside epub:type='footnote' id="FN28"><p class="f"><a class="notebackref" href="#GL5_4"><span class="notemark">*</span> 5:4</a>
 <span class="ft">su misericordia </span></p></aside>
<aside epub:type='footnote' id="FN29"><p class="f"><a class="notebackref" href="#GL5_6"><span class="notemark">†</span> 5:6</a>
 <span class="ft">nada; coxtla </span></p></aside>
<aside epub:type='footnote' id="FN30"><p class="f"><a class="notebackref" href="#GL5_6"><span class="notemark">‡</span> 5:6</a>
 <span class="ft">amemos </span></p></aside>
<aside epub:type='footnote' id="FN31"><p class="f"><a class="notebackref" href="#GL5_9"><span class="notemark">§</span> 5:9</a>
 <span class="ft">levadura </span></p></aside>
<aside epub:type='footnote' id="FN32"><p class="f"><a class="notebackref" href="#GL5_11"><span class="notemark">*</span> 5:11</a>
 <span class="ft">todavía; sanquen </span></p></aside>
<aside epub:type='footnote' id="FN33"><p class="f"><a class="notebackref" href="#GL5_11"><span class="notemark">†</span> 5:11</a>
 <span class="ft">su cruz </span></p></aside>
<aside epub:type='footnote' id="FN34"><p class="f"><a class="notebackref" href="#GL5_19"><span class="notemark">‡</span> 5:19</a>
 <span class="ft">es fácil conocerlos </span></p></aside>
<aside epub:type='footnote' id="FN35"><p class="f"><a class="notebackref" href="#GL5_19"><span class="notemark">§</span> 5:19</a>
 <span class="ft">cosas </span></p></aside>
<aside epub:type='footnote' id="FN36"><p class="f"><a class="notebackref" href="#GL5_22"><span class="notemark">*</span> 5:22</a>
 <span class="ft">aman </span></p></aside>
<aside epub:type='footnote' id="FN37"><p class="f"><a class="notebackref" href="#GL5_24"><span class="notemark">†</span> 5:24</a>
 <span class="ft">le pertenecen; teaxcahuan, tehuaxcahuan, tetlatquihuan </span></p></aside>
<aside epub:type='footnote' id="FN38"><p class="f"><a class="notebackref" href="#GL6_1"><span class="notemark">*</span> 6:1</a>
 <span class="ft">todos ustedes; nannochti, yemochimej, anochimej, innochimej, emmochimej </span></p></aside>
<aside epub:type='footnote' id="FN39"><p class="f"><a class="notebackref" href="#GL6_6"><span class="notemark">†</span> 6:6</a>
 <span class="ft">cosas </span></p></aside>
<aside epub:type='footnote' id="FN40"><p class="f"><a class="notebackref" href="#GL6_12"><span class="notemark">‡</span> 6:12</a>
 <span class="ft">su cruz </span></p></aside>
<aside epub:type='footnote' id="FN41"><p class="f"><a class="notebackref" href="#GL6_14"><span class="notemark">§</span> 6:14</a>
 <span class="ft">nada; coxtla </span></p></aside>
<aside epub:type='footnote' id="FN42"><p class="f"><a class="notebackref" href="#GL6_16"><span class="notemark">*</span> 6:16</a>
 <span class="ft">su misericordia </span></p></aside>
<aside epub:type='footnote' id="FN43"><p class="f"><a class="notebackref" href="#GL6_17"><span class="notemark">†</span> 6:17</a>
 <span class="ft">cicatrices </span></p></aside>

<hr />
</div>
</div></body></html>
