<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="nhw" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>Icamanal toteco; Santa Bíblia ESDRAS 1</title>
</head>
<body dir='ltr'>
<ul class='tnav'>
<li><a href='index.xhtml'>ESDRAS</a></li>
</ul><ul class='tnav'><li><a href='EZR.xhtml#ER1_0'>1</a></li>
<li><a href='EZR.xhtml#ER2_0'>2</a></li>
<li><a href='EZR.xhtml#ER3_0'>3</a></li>
<li><a href='EZR.xhtml#ER4_0'>4</a></li>
<li><a href='EZR.xhtml#ER5_0'>5</a></li>
<li><a href='EZR.xhtml#ER6_0'>6</a></li>
<li><a href='EZR.xhtml#ER7_0'>7</a></li>
<li><a href='EZR.xhtml#ER8_0'>8</a></li>
<li><a href='EZR.xhtml#ER9_0'>9</a></li>
<li><a href='EZR.xhtml#ER10_0'>10</a></li>
</ul>

<div class='main' id='ER0_0'>

<div class='mt'>Esdras  </div>
<div class='psalmlabel' id='ER1_0'> 1</div>
<div class='s'>Nopa tlanahuatili catli Tlanahuatijquetl Ciro quiijcuilo </div>
<div class='p'>

<span class="verse" id="ER1_1">1&#160;</span>Ipan nopa xihuitl quema Tlanahuatijquetl Ciro san pejtoya tlanahuatía ipan tlali Persia, TOTECO quiyoltacani ma quititlani ni tlanahuatili campa hueli ipan nochi altepeme ipan nochi tlalme ipan itlanahuatilis. TOTECO quichijqui ni para ma quitlamilti nopa camanali catli teyolmelajtoya achtihuiya ica itlajtol pannextijca Jeremías para teipa panos. 
<span class="verse" id="ER1_2">2&#160;</span>Huan nica eltoc catli Ciro quiijto ipan nopa tlajcuiloli: </div>
<div class='q'>Na niTlanahuatijquetl Ciro ipan tlali Persia, nimechilhuía para TOTECO Dios catli quichijqui ilhuicactli nechmactilijtoc nomaco nochi tlalme ipan tlaltipactli para ma niquinnahuati. Huan ama nechtequimacatoc sempa ma nijchihuili itiopa ipan altepetl Jerusalén ipan tlali Judá. </div>
<div class='q'>
<span class="verse" id="ER1_3">3&#160;</span>Ma Toteco Dios anmechtiochihua nochi anisraelitame catli campa hueli anitztoque ipan tlalme catli noaxcahua ipan notlanahuatilis. Nimechyolmelahua para nochi amojuanti catli anquinequij hueli anmocuepase altepetl Jerusalén para anquichihuatij itiopa amoTECO Dios anisraelitame, yaya catli iaxca Jerusalén. 
<span class="verse" id="ER1_4">4&#160;</span>Huan nochi anmasehualme catli anmopantíaj nechca israelitame catli yase para quichihuase nopa tiopamitl, monequi xiquinpalehuica. Xiquinmacaca oro, plata, huacaxme huan tlamantzitzi catli patiyo. Huan nojquiya monequi xiquinmacaca tomi quen catli ipan amoyolo quisa para quitequihuise ica catli monequis ipan itiopa Toteco Dios ipan altepetl Jerusalén. </div>
<div class='m'>Quej nopa quiijto nopa tlajcuiloli. </div>
<div class='s'>Nopa israelitame mocuepque ipan Jerusalén </div>
<div class='p'>
<span class="verse" id="ER1_5">5&#160;</span>Huan Toteco Dios quinyoltacani ma yaca miyac tlayacanca israelita tatame catli hualajque ipan nopa huejhueyi familias Judá huan Benjamín. Huan nojquiya yajque miyac totajtzitzi huan levitame. Huajca nochi catli TOTECO quinyoltacani ma quichijchihuatij sempa itiopa ipan altepetl Jerusalén, mocualtlalijque para yase. 
<span class="verse" id="ER1_6">6&#160;</span>Huan nochi inincalnechcahua quinpalehuijque ica miyac tlamantli tlen oro, plata, huacaxme huan ica tlamantzitzi catli patiyo. Nojquiya iyoca quinmacaque tomi quen catli ininyolo quisqui para temacase para itiopa TOTECO. 
<span class="verse" id="ER1_7">7&#160;</span>Quipixqui miyac xihuitl nopa Tlanahuatijquetl Nabucodonosor quiichtequilijtoya miyac tlamantli itiopa TOTECO ipan Jerusalén huan quihualicac altepetl Babilonia huan quicalaquijtoya ipan inintiopahua iteteyohua. 
<span class="verse" id="ER1_8">8&#160;</span>Huan ama Tlanahuatijquetl Ciro catli tlanahuatía ipatlaca ipan tlali Persia quiquixti nochi nopa tlamantli catli pajpatiyo. Huan quinahuati Mitrídates catli quimocuitlahui itomi ipan itlanahuatilis para ma quipohua nopa tlamantli huan ma quimactili Sesbasar catli quitequimacac ma quinyacana masehualme catli sempa mocuepque ipan tlali Judá. </div>
<div class='p'>
<span class="verse" id="ER1_9-10">9-10&#160;</span>Huan ya ni catli quimacac para ma quihuica: </div>
<div class='q'>tasas tlen oro, 30 </div>
<div class='q'>platos tlen plata, 1,000 </div>
<div class='q'>popochcomitl, 29 </div>
<div class='q'>platos tlen oro, 30 </div>
<div class='q'>tazas tlen plata, 410 </div>
<div class='q'>sequinoc tlamantli, 1,000 </div>
<div class='m'>
<span class="verse" id="ER1_11">11&#160;</span>Ica nochi elqui 5,400 tlamantli tlen oro huan plata catli quimacaque Sesbasar para ma quihuica altepetl Jerusalén.  </div>
<div class='psalmlabel' id='ER2_0'> 2</div>
<div class='s'>Nopa israelitame catli mocuepque ipan Jerusalén </div>
<div class='p'>
<span class="verse" id="ER2_1">1&#160;</span>Nica eltoc inintoca nopa israelitame catli quistejque tlali Babilonia huan sempa yajque altepetl Jerusalén huan campa hueli ipan tlali Judá campa ejque ininhueyi tatahua. Tlanahuatijquetl Nabucodonosor huejcajya quinhuicatoya ininhuejcapan tatahua ilpitoque hasta Babilonia para tetequipanose. Nojquiya nica eltoc quesqui tlacame mocuepque catli hualajque ipan sesen ininhuejcapan tata catli quipehualti sesen familia. 
<span class="verse" id="ER2_2-20">2-20&#160;</span>Nopa tlayacanca tlacame catli mocuepque ica Zorobabel elque: Jesúa, Nehemías, Seraías, Reelaías, Mardoqueo, Bilsán, Mispar, Bigvai, Rehum huan Baana. Huan nica techilhuía quesqui sequinoc israelita tlacame yajque ihuaya Zorobabel huan ajqueya ininhueyi tata. Yajque tlacame catli itztoyaj iteipan ixhuihua ni hueyi tatame huan nica techilhuía quesqui ininteipan ixhuihua yajque: </div>
<div class='b'> &#160; </div>
<div class='q'>Hueyi tata, Quesqui </div>
<div class='q'>Paros, 2,172 </div>
<div class='q'>Sefatías, 372 </div>
<div class='q'>Ara, 775 </div>
<div class='q'>Pahat Moab tlen Jesúa huan Joab, 2,812 </div>
<div class='q'>Elam, 1,254 </div>
<div class='q'>Zatu, 945 </div>
<div class='q'>Zacai, 760 </div>
<div class='q'>Bani, 642 </div>
<div class='q'>Bebai, 623 </div>
<div class='q'>Azgad, 1,222 </div>
<div class='q'>Adonicam, 666 </div>
<div class='q'>Bigvai, 2,056 </div>
<div class='q'>Adín, 454 </div>
<div class='q'>Ater iixhui Ezequías, 98 </div>
<div class='q'>Bezai, 323 </div>
<div class='q'>Jora, 112 </div>
<div class='q'>Hasum, 223 </div>
<div class='q'>Gibar, 95 </div>
<div class='b'> &#160; </div>
<div class='p'>
<span class="verse" id="ER2_21-35">21-35&#160;</span>Nojquiya yajque ihuaya Zorobabel tlacame tlen ni altepeme huan nica techilhuía quesqui yajque tlen sese altepetl: </div>
<div class='b'> &#160; </div>
<div class='q'>Altepetl, Quesqui </div>
<div class='q'>Belén, 123 </div>
<div class='q'>Netofa, 56 </div>
<div class='q'>Anatot, 128 </div>
<div class='q'>Bet Azmavet, 42 </div>
<div class='q'>Quiriat Jearim, Cafira huan Beerot, 743 </div>
<div class='q'>Ramá huan Geba, 621 </div>
<div class='q'>Micmas, 122 </div>
<div class='q'>Betel huan Hai, 223 </div>
<div class='q'>Nebo, 52 </div>
<div class='q'>iteipan ixhuihua Magbis, 156 </div>
<div class='q'>Elam, 1,254 </div>
<div class='q'>Harim, 320 </div>
<div class='q'>Lod, Hadid, Ono, 725 </div>
<div class='q'>Jericó, 345 </div>
<div class='q'>Senaa, 3,630 </div>
<div class='s'>Totajtzitzi catli mocuepque </div>
<div class='p'>
<span class="verse" id="ER2_36-39">36-39&#160;</span>Nopa israelita totajtzitzi catli mocuepqui elque iniixhuihua ni familias huan nica techilhuía quesqui yajque: </div>
<div class='b'> &#160; </div>
<div class='q'>Familia, Quesqui </div>
<div class='q'>Jedaías huan icone Jesúa, 973 </div>
<div class='q'>Imer, 1,052 </div>
<div class='q'>Pasur, 1,247 </div>
<div class='q'>Harim, 1,017 </div>
<div class='s'>Levitame catli amo totajtzitzi catli mocuepque </div>
<div class='p'>
<span class="verse" id="ER2_40">40&#160;</span>Nopa levitame catli amo totajtzitzi catli mocuepque elque 74 tlen nopa familias Jesúa huan Cadmiel catli elque iixhuihua Hodavías. </div>
<div class='p'>
<span class="verse" id="ER2_41">41&#160;</span>Mocuepque 128 huicani tlen nopa familia Asaf. </div>
<div class='p'>
<span class="verse" id="ER2_42">42&#160;</span>Mocuepque 139 tlamocuitlahuiani ipan ipuertajyo tiopamitl tlen familias: Salum, Ater, Talmón, Acub, Hatita huan Sobai. </div>
<div class='p'>
<span class="verse" id="ER2_43">43&#160;</span>Huan ni tequipanohuani catli tequitque tiopan calijtic quipixque iniixhuihua catli mocuepque tlen nopa tlalme campa quinhuicatoyaj: </div>
<div class='q'>Ziha, Hasufa, Tabaot, </div>
<div class='q'>
<span class="verse" id="ER2_44">44&#160;</span>Queros, Siaha, Padón, </div>
<div class='q'>
<span class="verse" id="ER2_45">45&#160;</span>Lebana, Hagaba, Acub, </div>
<div class='q'>
<span class="verse" id="ER2_46">46&#160;</span>Hagab, Salmai, Hanán, </div>
<div class='q'>
<span class="verse" id="ER2_47">47&#160;</span>Gidel, Gahar, Reaía, </div>
<div class='q'>
<span class="verse" id="ER2_48">48&#160;</span>Rezín, Necoda, Gazam, </div>
<div class='q'>
<span class="verse" id="ER2_49">49&#160;</span>Uza, Paseah, Besai, </div>
<div class='q'>
<span class="verse" id="ER2_50">50&#160;</span>Asena, Meunim, Nefusím, </div>
<div class='q'>
<span class="verse" id="ER2_51">51&#160;</span>Bacbuc, Hacufa, Harhur, </div>
<div class='q'>
<span class="verse" id="ER2_52">52&#160;</span>Bazlut, Mehída, Harsa, </div>
<div class='q'>
<span class="verse" id="ER2_53">53&#160;</span>Barcos, Sísara, Tema, </div>
<div class='q'>
<span class="verse" id="ER2_54">54&#160;</span>Nezía huan Hatifa. </div>
<div class='p'>
<span class="verse" id="ER2_55">55&#160;</span>Huan ni tlacame catli huejcajya eliyayaj itequiticahua Salomón quinpixque ininteipan ixhuihua catli mocuepque tlen nopa tlalme campa quinhuicatoyaj: </div>
<div class='q'>Sotai, Soferet, Peruda, </div>
<div class='q'>
<span class="verse" id="ER2_56">56&#160;</span>Jaala, Darcón, Gidel, </div>
<div class='q'>
<span class="verse" id="ER2_57">57&#160;</span>Sefatías, Hatil, Poqueret Hazebaim huan Ami. </div>
<div class='q'>
<span class="verse" id="ER2_58">58&#160;</span>Huajca san sejco nochi tequipanohuani ipan tiopamitl huan nochi catli itztoyaj ininteipan ixhuihua itequiticahua Salomón mochijque 392. </div>
<div class='p'>
<span class="verse" id="ER2_59">59&#160;</span>Sequinoc masehualme nojquiya mocuepque Jerusalén catli quisque ipan tlali Persia tlen altepeme Tel Mela, Tel Harsa, Querub, Addán huan Imer. Pero amo huelque quinextíaj sintla nelía israelitame pampa amo quipantijque inintocax, niyon inintoca inintatahua ipan nopa lista campa eltoya nochi israelitame catli quinhuicaque Babilonia achtihuiya. 
<span class="verse" id="ER2_60">60&#160;</span>Elque 652 ni tlacame catli elque iteipan ixhuihua Delaía, Tobías huan Necoda. </div>
<div class='p'>
<span class="verse" id="ER2_61">61&#160;</span>Huan nojquiya ipan ininteipan ixhuihua nopa totajtzitzi itztoyaj sequin catli amo quipantijque inintoca. Itztoyaj ininteipan ixhuihua Habaía, Cos huan Barzilai. Barzilai quiseli nopa itoca pampa mosihuajti ihuaya iichpoca se tlacatl catli itoca Barzilai catli ejqui tlali Galaad huan quiseli itoca ifamilia isihua. 
<span class="verse" id="ER2_62">62&#160;</span>Huan nojquiya amo quipantijque inintoca ipan amatlapohuali huan huajca nochi quinitaque para amo tlapajpacme iixpa TOTECO para tequipanose quen totajtzitzi. 
<span class="verse" id="ER2_63">63&#160;</span>Huan nopa tlanahuatijquetl quinilhui para amo ma quicuaca inintlacualis totajtzitzi hasta se totajtzi quitlatzintoquilisquía TOTECO ica nopa piltetzitzi catli itoca Urim huan Tumim, nopa dados tlatzejtzeloltic tlen TOTECO, para quimatis sintla nelía eliyayaj totajtzitzi o amo. </div>
<div class='p'>
<span class="verse" id="ER2_64">64&#160;</span>Quema mosentilijque san sejco para ma mocuepaca eliyayaj 42,360 masehualme, 
<span class="verse" id="ER2_65">65&#160;</span>huan iyoca 7,337 inintequipanojcahua, sihuame huan tlacame. Huan nojquiya itztoyaj 200 huicani, sihuame huan tlacame. 
<span class="verse" id="ER2_66">66&#160;</span>Huan quinpixque 736 cahuayojme, huan 245 mulas, 
<span class="verse" id="ER2_67">67&#160;</span>huan 435 camellos huan 6,720 burrojme. </div>
<div class='p'>
<span class="verse" id="ER2_68">68&#160;</span>Huan quema ajsicoj ipan altepetl Jerusalén campa eltoya itiopa TOTECO, sequin nopa tlayacanca tatame temacaque tomi quen ipan ininyolo quisqui para tlapalehuise para quicualtlalise nopa tiopamitl. 
<span class="verse" id="ER2_69">69&#160;</span>Sese inijuanti temacaque catli huelque huan quen quipixque paquilistli temacase. Huan quisentilijque 61,000 oro tomi, 3,000 kilos tlen plata huan 100 ininyoyo totajtzitzi. </div>
<div class='p'>
<span class="verse" id="ER2_70">70&#160;</span>Huan nochi inijuanti catli eliyayaj totajtzitzi o levitame mocajque ipan altepetl Jerusalén huan nopona mochantijque. Pero nopa huicani huan catli quimocuitlahuise tiopamitl ipuertajyo, huan catli tequitise tiopan calijtic huan nochi sequinoc israelitame yajque mochantitoj ipan altepeme campa hualajtoyaj inintatahua campa hueli ipan tlali Judá.  </div>
<div class='psalmlabel' id='ER3_0'> 3</div>
<div class='s'>Israelitame quichijque se tlaixpamitl </div>
<div class='p'>
<span class="verse" id="ER3_1">1&#160;</span>Huan quema pejqui nopa metztli chicome ipan toisraelita calendario [3:1 Pehua ipan itlamiya septiembre, o ipan octubre o ipan ipejya noviembre ipan tocalendario tlen ama.], nochi nopa israelitame catli mocueptoyaj ya mochantijtoyaj ipan inialtepe, hualajque mosentilicoj ica san se ininyolo ipan Jerusalén. 
<span class="verse" id="ER3_2">2&#160;</span>Huan teipa Jesúa, icone Josadac, huan iicnihua catli eliyaya totajtzitzi, huan Zorobabel, icone Salatiel, ihuaya iicnihua pejque quichihuaj se tlaixpamitl para ipan quitlatise tlacajcahualistli para Toteco Dios. Huan quichijque nopa tlaixpamitl quen quiijto itlanahuatil Moisés, yaya catli eliyaya itequipanojca Toteco Dios. 
<span class="verse" id="ER3_3">3&#160;</span>Huan quiquetzque cuali nopa tlaixpamitl campa eltoya achtihuiya huan pejque quitlatíaj tlacajcahualistli ica ijnaloc huan ica tiotlac para TOTECO, masque tlahuel quinimacasiyayaj nopa masehualme catli itztoyaj ipan nopa tlali. 
<span class="verse" id="ER3_4">4&#160;</span>Huan nojquiya quema ajsic nopa ilhuitl tlen pilxajcaltzitzi, ilhuichijque quen quiijto itlanahuatil Moisés. Huan mojmostla quitlatiyayaj tlacajcahualistli quen imiyaca nopa tlanahuatili quiijto monequiyaya ipan sesen tonal. 
<span class="verse" id="ER3_5">5&#160;</span>Huan nojquiya quitlatiyayaj nochi tlacajcahualistli ipan nopa tonali quema pehuayaya yancuic metztli, huan ipan nochi ilhuime tlatzejtzeloltique para TOTECO catli monejqui quichihuase sesen xihuitl. Huan iyoca nopa masehualme quihualicayayaj nopa tlacajcahualistli para quimacase TOTECO catli ipan ininyolo quisqui. 
<span class="verse" id="ER3_6">6&#160;</span>Huan pejque quitlatíaj nopa tlacajcahualistli para TOTECO ipan nopa tonal 15 itequi septiembre. Pero ayamo quipehualtijtoyaj quicualtlalíaj itzinpehualtil nopa tiopamitl. 
<span class="verse" id="ER3_7">7&#160;</span>Teipa quintlaxtlahuijque tepanchihuani huan cuaximani para ma tequitica. Huan nojquiya quinmacaque tlacualistli, tlaili huan aceite nopa tlalme Sidón huan Tiro ehuani para quihualicase nopa tiocuame tlen tlali Líbano ipan hueyi atl hasta altepetl Jope quen Tlanahuatijquetl Ciro tlen tlali Persia tlanahuati ma quichihuaca. </div>
<div class='s'>Quipehualtijque quicualtlalíaj nopa tiopamitl </div>
<div class='p'>
<span class="verse" id="ER3_8">8&#160;</span>Huan pejque quicualtlalíaj itiopa Toteco Dios ipan nopa ome metztli ipan toisraelita calendario [3:8 Elqui huejcajya ipan se abril o mayo ipan tocalendario tlen ama.] quema yohuiyaya para ome xihuitl nopa israelitame ajsitoyaj sempa ipan Jerusalén. Huan pejque tequitij nochi catli mocueptoyaj tlen tlali Babilonia campa quinhuicaque ininhuejcapan tatahua. Huan quinyacanayaya Zorobabel, icone Salatiel, huan Jesúa, icone Josadac, ininhuaya iniicnihua catli totajtzitzi huan nochi levitame. Huan quintequimacaque nopa levitame catli quipixque 20 xihuitl o más para ma quitlachilijtiyase nopa tequitl para sempa quiquetzase itiopa TOTECO. 
<span class="verse" id="ER3_9">9&#160;</span>Nopa huejhueyi tlayacanani elque Jesúa ihuaya iconehua huan iteiximatcahua: Cadmiel, iixhui Judá huan iconehua, huan Henadad huan iconehua. Nochi ya ni eliyayaj levitame. Huan nochi inijuanti mosentilijque para quinyacanase catli tequitiyayaj ipan nopa tiopamitl. </div>
<div class='p'>
<span class="verse" id="ER3_10">10&#160;</span>Huan quema nopa tequipanohuani quitlalijque itzinpehualtil nopa tiopamitl, hualajque nopa totajtzitzi huan motlalilijtoyaj ininyoyo catli quitequihuíaj ipan itiopa TOTECO. Huan pejque quipitzaj tlapitzali huan nopa levitame catli iteipan ixhuihua Asaf moquetzque ica inincímbalos para tlatzotzonase huan quihueyichihuase TOTECO quen Tlanahuatijquetl David quiijcuilo ma mochihua. 
<span class="verse" id="ER3_11">11&#160;</span>Huan huicaque huan quitlascamatque TOTECO ica ni huicatl: </div>
<div class='q'>“Xijtlascamatilica TOTECO pampa yaya nelía cuali. </div>
<div class='q'>Hueyi itlaicnelil ica israelitame para nochipa.” </div>
<div class='p'>Huan nochi nopa masehualme tzajtzique ica paquilistli huan quihueyichijque TOTECO pampa quitlaliliyayaj itzinpehualtil nopa tiopamitl. 
<span class="verse" id="ER3_12">12&#160;</span>Huan miyac nopa totajtzitzi huan levitame catli eliyaya huehuentzitzi huan quiitztoyaj nopa achtihui tiopamitl chocayayaj chicahuac pampa quiitayayaj quenicatza quipehualtijtoyaj quicualtlalíaj sempa. Huan tzajtziyayaj ica paquilistli. 
<span class="verse" id="ER3_13">13&#160;</span>Huan tlahuejchihuayayaj huan huejca caquistiyaya. Pero amo aqui hueliyaya quimati ajqueyame chocayayaj huan ajqueyame paquiyayaj pampa tlahuel chicahuac tlahuejchihuayayaj.  </div>
<div class='psalmlabel' id='ER4_0'> 4</div>
<div class='s'>Sequinoc quitzacuilijque nopa tequitl </div>
<div class='p'>
<span class="verse" id="ER4_1">1&#160;</span>Huan quema nopa masehualme catli mocahuayayaj ipan tlalme Judá huan Benjamín quimatque para inincualancaitacahua nopa israelitame catli mocueptoyaj tlen tlali Babilonia, sempa quiquetzayayaj itiopa TOTECO Dios, 
<span class="verse" id="ER4_2">2&#160;</span>yajque quiitatoj Zorobabel huan ne sequinoc tlayacanani huan quinilhuijque: </div>
<div class='p'>―Techcahuilica titequitise amohuaya pampa tijtemohuaj amoTeco Dios quen amojuanti. Huan tijmacatoque tlacajcahualistli hasta quema Tlanahuatijquetl Esar Hadón tlen tlali Asiria techhualicac nica. </div>
<div class='p'>
<span class="verse" id="ER4_3">3&#160;</span>Huan Zorobabel, Jesúa huan nopa tlayacanca israelitame quinnanquilijque: </div>
<div class='p'>―¡Amo! Amo quinamiqui para antechpalehuise ipan ni tequitl pampa amo tleno anquipiyaj tohuaya. Tojuanti toseltzitzi tijcualtlalise itiopa TOTECO Dios pampa quej nopa technahuatijtoc Tlanahuatijquetl Ciro tlen tlali Persia. </div>
<div class='p'>
<span class="verse" id="ER4_4">4&#160;</span>Pero teipa nopa masehualme catli nopona ejque quitemojque quenicatza huelis quintzinquixtise para ayacmo ma tequitica ipan nopa tiopamitl. 
<span class="verse" id="ER4_5">5&#160;</span>Huan quintitlanque sequinoc para quinistlacahuise iixpa Tlanahuatijquetl Ciro ipan tlali Persia. Nojquiya san se quichijtiyajque hasta miyac xihuitl teipa quema pejqui tlanahuatía Tlanahuatijquetl Darío nopona. </div>
<div class='s'>Inincualancaitacahua quiijcuilojque Artajerjes </div>
<div class='p'>
<span class="verse" id="ER4_6">6&#160;</span>Quema mijqui Ciro huan pejqui tlanahuatía Asuero ipan Persia sempa quitlajcuilhuijque huan quintelhuijque nopa israelitame catli mocueptoyaj ipan tlali Judá huan ipan altepetl Jerusalén. 
<span class="verse" id="ER4_7">7&#160;</span>Huan nojquiya sempa quichijque teipa quema tlanahuatiyaya Artajerjes ipan tlali Persia. Ipan nopa tonali Bislam, Mitrídates, Tabeel huan ininhuampoyohua quitlajcuilhuijque ica camanali huan tlajcuiloli arameo. 
<span class="verse" id="ER4_8-9">8-9&#160;</span>Nojquiya Rehum catli eliyaya gobernador huan Simsai catli eliyaya tlajcuilojquetl ininhuaya ininhuampoyohua quitlajcuilhuijque Tlanahuatijquetl Artajerjes para quintelhuise nopa israelitame catli tlacualtlaliyayaj ipan Jerusalén. Nojquiya ininhuaya itztoyaj ipan nopa tlajcuiloli sequin jueces, huan tequitini, huan sequin gobernadores catli ehuayayaj tlali Babilonia huan nopa elamita masehualme ipan altepetl Erec huan Susa. 
<span class="verse" id="ER4_10">10&#160;</span>Huan ininhuaya itztoyaj ipan tlajcuiloli miyac sequinoc masehualme catli quinhualicatoya nopa hueyi tlanahuatijquetl Asnapar tlen inintlal huan quinsehuijtoya ipan altepetl Samaria huan campa hueli ipan nochi nopa tlalme catli eltoc ipan ni nali atemitl Eufrates campa temo tonati. </div>
<div class='p'>
<span class="verse" id="ER4_11">11&#160;</span>Huan ya ni se iixcopinca tlen nopa amatlajcuiloli catli nochi quititlanilijque Tlanahuatijquetl Artajerjes. Quej ni quiijtohua: </div>
<div class='b'> &#160; </div>
<div class='q'>Tlanahuatijquetl Artajerjes, </div>
<div class='q'>Tojuanti timotequipanojcahua ipan ni nali atemitl Eufrates campa temo tonati, timitztlajpalohuaj. </div>
<div class='q'>
<span class="verse" id="ER4_12">12&#160;</span>Timitzmachiltíaj para nopa israelitame catli quisque campa tiitztoc ipan tlali Babilonia huan mocueptoque hasta altepetl Jerusalén, quicualtlalíaj nopa altepetl catli nochi quimatij eliyaya se altepetl tlahuel fiero ica masehualme catli mosisiníaj. Huan ya quipehualtijtoque quicualtlalíaj nopa tepamitl huan quitlalilíaj itzinpehualtil nopa tiopamitl. </div>
<div class='q'>
<span class="verse" id="ER4_13">13&#160;</span>Huan nojquiya timitzmachiltíaj sintla ni altepetl quicualtlalise, amo mitztlaxtlahuise finca, niyon impuestos, niyon catli hueli tomi catli quinamiqui huan tijpolos miyac tomi. 
<span class="verse" id="ER4_14">14&#160;</span>Huan pampa ta tlahuel techpalehuijtoc, tijnequiyayaj timitztitlanilise ni para timitzmachiltise catli quichihuaj ni israelitame. Amo aqui tijcahuilise ma mitzixpano o amo ma mitztlepanitas. 
<span class="verse" id="ER4_15">15&#160;</span>Huajca timitzilhuíaj para xijtemo ipan nopa amame catli tohuejcapan tatahua quiajoctoque. Nopona timomacas cuenta para ni altepetl tlahuel fiero huan mahuilili para tlanahuatiani. Huan masehualme catli nopona ejque mosisinijque, huan motlananque huan yeca monejqui quisosolose. 
<span class="verse" id="ER4_16">16&#160;</span>Nojquiya sintla ni altepetl quicualtlalise, xijmati para ayacmo tleno elis moaxca ipan ni nali atemitl Eufrates para campa temo tonati. </div>
<div class='s'>Nopa tlanahuatili catli Tlanahuatijquetl Artajerjes quiijcuilo </div>
<div class='p'>
<span class="verse" id="ER4_17">17&#160;</span>Huajca Tlanahuatijquetl Artajerjes quintitlanili se tlajcuiloli para quinnanquilis huan quiijto quej ni: </div>
<div class='b'> &#160; </div>
<div class='q'>Gobernador Rehum, </div>
<div class='q'>huan nopa tlajcuilojquetl Simsai huan nochi amohuampoyohua catli anitztoque ipan altepetl Samaria huan catli anitztoque ipan catli hueli tlali ipan ne seyoc nali Eufrates, nimechtlajpalohua. </div>
<div class='q'>
<span class="verse" id="ER4_18">18&#160;</span>Nopa amatlajcuiloli catli antechtitlanilijque quipatlaque ica na nocamanal para huelqui nijmachili huan nechpohuilijtoque. 
<span class="verse" id="ER4_19">19&#160;</span>Huan nitlanahuati para ma quitemoca ipan amame tlen tohuejcapan tatahua huan ticajsitoque campa quiijtohuaj para nopa Jerusalén masehualme tlahuel fierojtique, huan nopona amo quintlepanitaj tlanahuatiani huan miyac hueltas nopona mosisinijque huan motlananque. 
<span class="verse" id="ER4_20">20&#160;</span>Huan nojquiya ticajsitoque para ipan Jerusalén achtihui itztoyaj tlanahuatiani catli tlahuel tetique huan quipixtoyaj ipan inintlanahuatilis nochi nopa tlali ipan ne seyoc nali atemitl Eufrates. Huan nopa tlanahuatiani ipan Jerusalén quiseliyayaj nochi nopa fincas huan impuestos tlen nopa tlalme. 
<span class="verse" id="ER4_21">21&#160;</span>Huajca ama nitlanahuatía para xijquetzaca nopa tequitl huan xiquinilhuica nopa masehualme para amo ma tequitica hasta quema na nitlanahuatis ma sempa pehua. 
<span class="verse" id="ER4_22">22&#160;</span>Amo xitlatzihuica ipan ni tlamantli. Nimantzi xiquinquetzaca para amo ma mohueyili catli fiero ipan notlanahuatilis. </div>
<div class='b'> &#160; </div>
<div class='p'>
<span class="verse" id="ER4_23">23&#160;</span>Huan quema Rehum Gobernador huan Simsai huan ininhuampoyohua quiselijque ni tlanahuatili tlen Tlanahuatijquetl Artajerjes, nimantzi yajque Jerusalén huan ica ininchicahualis quinquetzque nopa israelitame catli tequitiyayaj. 
<span class="verse" id="ER4_24">24&#160;</span>Huan quej nopa moquetzqui nopa tequitl ipan itiopa Toteco Dios huan mocajqui quej nopa hasta quema Tlanahuatijquetl Darío pejqui tlanahuatía ipan tlali Persia huan teipa sempa pejqui quema yohuiyaya para ome xihuitl tlanahuatis.  </div>
<div class='psalmlabel' id='ER5_0'> 5</div>
<div class='s'>Sempa quicualtlalijque nopa tiopamitl </div>
<div class='p'>
<span class="verse" id="ER5_1">1&#160;</span>Teipa nopa tlajtol pannextiani Hageo huan Zacarías, icone Iddo, quinilhuijque nopa israelitame catli itztoyaj ipan altepetl Jerusalén huan ipan tlali Judá para Toteco Dios catli quinyacana quiijtojtoya para ma tequitica huan ma quicualtlalica itiopa ipan Jerusalén. 
<span class="verse" id="ER5_2">2&#160;</span>Huajca Zorobabel, icone Salatiel, huan Jesúa, icone Josadac, sempa pejque tequitij huan itlajtol pannextijcahua Toteco Dios itztoyaj ininhuaya para quinpalehuise. 
<span class="verse" id="ER5_3">3&#160;</span>Pero nimantzi ajsico altepetl Jerusalén Tatnai catli eliyaya gobernador ipan ni nali Eufrates campa calaqui tonati, ininhuaya Setar Boznai huan ininhuampoyohua. Huan inijuanti quinilhuijque: “¿Ajqueya anmechnahuatijtoc para sempa xijsencahuaca ni tiopamitl huan ni tepamitl ipan ni altepetl? 
<span class="verse" id="ER5_4">4&#160;</span>Huan ¿tlaque inintoca nopa tlacame catli quichihuaj ni tequitl?” </div>
<div class='p'>
<span class="verse" id="ER5_5">5&#160;</span>Pero Toteco Dios itztoya ininhuaya nopa israelita tlayacanani huan amo monejqui quiquetzase nopa tequitl. Quincahuilijque noja ma tequitica nochi nopa tonali catli monequiyaya para quitlajcuilhuise Tlanahuatijquetl Darío huan teipa para yaya ma quintitlanilis se amatl para quinmatiltis tlaque ipaquilis. </div>
<div class='p'>
<span class="verse" id="ER5_6">6&#160;</span>Huan ya ni nopa amatlajcuiloli catli Gobernador Tatnai, huan Setar Boznai, huan ininhuampoyohua tlen sequinoc tlalme quititlanilijque Tlanahuatijquetl Darío. 
<span class="verse" id="ER5_7">7&#160;</span>Quej ni quiijto: </div>
<div class='b'> &#160; </div>
<div class='q'>Tlanahuatijquetl Darío: </div>
<div class='q'>Timitztlajpalohuaj. </div>
<div class='q'>
<span class="verse" id="ER5_8">8&#160;</span>Tijnequij timitzilhuise tiyajque tipaxalotoj ipan tlali Judá huan campa nopa itiopa Dios catli hueyi. Tijnequij tijmatis para quicualtlalíaj ica huejhueyi tetl, huan quitlalilijtoque huejhueyi cuatetomitl ipan nopa tepamitl. Tequitij chicahuac huan quisa cuali nochi catli quichihuaj. </div>
<div class='q'>
<span class="verse" id="ER5_9">9&#160;</span>Huan tiquintlatzintoquilijque nopa tlayacanani ajqueya quinnahuatijtoya para ma quicualtlalica nopa tiopamitl, 
<span class="verse" id="ER5_10">10&#160;</span>huan nojquiya tiquintlatzintoquilijque inintoca catli quiyacanayayaj nopa tequitl para tiquinijcuilose inintoca huan timitztitlanilise. </div>
<div class='q'>
<span class="verse" id="ER5_11">11&#160;</span>Huan technanquilijque ica ni camanali. Quiijtojque: “Tijtequipanohuaj Toteco Dios catli quichijqui ilhuicactli huan tlaltipactli. Tijcualtlalíaj itiopa catli huejcajya quichijchijqui se hueyi tlanahuatijquetl ipan tlali Israel. 
<span class="verse" id="ER5_12">12&#160;</span>Pero tohuejcapan tatahua tlahuel tlajtlacolchijque iixpa Toteco Dios huan yeca techtlahuelcajqui huan techtemactili imaco Nabucodonosor, nopa tlanahuatijquetl ipan tlali Babilonia. Huan yaya quisosolo ni tiopamitl huan quinquixti nochi israelitame tlen inialtepehua huan quinhuicac hasta tlali Babilonia. 
<span class="verse" id="ER5_13">13&#160;</span>Pero teipa quema pejqui tlanahuatía Tlanahuatijquetl Ciro ipan Babilonia huan yaya yohuiyaya para se xihuitl ipan itequi, yaya quichijqui se tlanahuatili para ma tijcualtlalica ni tiopamitl. 
<span class="verse" id="ER5_14">14&#160;</span>Huan nojquiya nochi nopa tlamantli tlen oro huan tlen plata catli Nabucodonosor achtihuiya quiquixti ipan itiopa Toteco Dios nica ipan altepetl Jerusalén, huan quihuicatoyaj huan quitlalijtoyaj ipan inintiopahua teteyome ipan Babilonia, Tlanahuatijquetl Ciro quiquixti huan quimactili Sesbasar. Huan quinahuati ma quihualica nica Jerusalén. Nojquiya Tlanahuatijquetl Ciro quitequimacac Sesbasar ma eli gobernador nica. 
<span class="verse" id="ER5_15">15&#160;</span>Quiilhui ma quihualica nochi ni tlamantli para itiopa Toteco Dios nica ipan Jerusalén huan ma mocuepaca nica para quichijchihuaquij nopa tiopamitl campa achtihui eltoya. 
<span class="verse" id="ER5_16">16&#160;</span>Huajca hualajqui Sesbasar huan quitlalili itzinpehualtil itiopa Toteco Dios, huan hasta ama ni tonal quicualtlalijtiyohuij huan ayamo tlantoque.” Quej nopa technanquili. </div>
<div class='q'>
<span class="verse" id="ER5_17">17&#160;</span>Huajca ama timitztlajtlanilíaj sintla mitzpactía, xijtemo ipan nopa amame catli quiajoctoque sintla nelía Tlanahuatijquetl Ciro temacatoya ni tlanahuatili para ma quicualtlalica ni tiopamitl. Huan sintla, quena, huajca techmachilti catli timoilhuía ta ipan ni tlamantli.  </div>
<div class='psalmlabel' id='ER6_0'> 6</div>
<div class='s'>Darío tlanahuati ma quicualtlalica nopa tiopamitl </div>
<div class='p'>
<span class="verse" id="ER6_1">1&#160;</span>Huajca Tlanahuatijquetl Darío tlanahuati para ma quitemoca campa quiajocuiyayaj nochi nopa amame tlen tlali Babilonia. 
<span class="verse" id="ER6_2">2&#160;</span>Huan ipan se cali catli cuali tlasencahuali ipan altepetl Acmeta ipan nopa municipio Media, quiajsique se amatlajcuiloli huan quej ni quiijtohuayaya nopa amatlajcuiloli: </div>
<div class='q'>
<span class="verse" id="ER6_3">3&#160;</span>Ipan nopa achtihui xihuitl quema Tlanahuatijquetl Ciro pejqui tlanahuatía, temacac ni tlanahuatili: </div>
<div class='q'>“Monequi sempa xijcualtlalica itiopa Toteco Dios campa eltoya ipan altepetl Jerusalén. Nojquiya xijcualtlalica nopa tlaixpamitl campa quimacayayaj tlacajcahualistli. Xijsencahuaca quen eltoya ica ihuejcapanca 27 metros huan ipatlajca nojquiya 27 metros. 
<span class="verse" id="ER6_4">4&#160;</span>Huan quipiyas eyi pamitl tlen tetl huejhueyi ipan itzinpehualtil huan se pamitl tlen cuahuitl yancuic. Huan nochi catli motequihuis tlaxtlahuase ica tomi catli huala quen impuestos ipan notlanahuatilis na. 
<span class="verse" id="ER6_5">5&#160;</span>Huan nojquiya ma mocuepa nochi tlamantli tlen oro huan tlen plata catli Nabucodonosor quiquixti ipan tiopamitl ipan Jerusalén huan quihuicac nica Babilonia. Huan ma quihualica sempa altepetl Jerusalén para quitlalise ipan itiopa Toteco Dios.” </div>
<div class='m'>Quej nopa quiijto nopa tlanahuatili. </div>
<div class='p'>Huajca Tlanahuatijquetl Darío quititlanqui ni camanali: </div>
<div class='q'>
<span class="verse" id="ER6_6">6&#160;</span>Huajca Tequichijquetl Tatnai, ta catli tigobernador ipan ne seyoc nali atemitl Eufrates huan Setar Boznai huan mohuampoyohua catli nojquiya itztoyaj nopona, nimechmaca ni tlanahuatili: </div>
<div class='q'>Nochi xiquisaca ipan Jerusalén. 
<span class="verse" id="ER6_7">7&#160;</span>Xiquincahuaca nopa israelitame catli tequitij ipan itiopa Toteco Dios. Amo xiquincuatotonica. Huan xijcahuilica iningobernador nopa israelitame huan nopa tlayacanani sempa ma quisencahuaca itiopa Toteco Dios campa eltoya achtihuiya. </div>
<div class='q'>
<span class="verse" id="ER6_8">8&#160;</span>Huan nojquiya na nimechnahuatía para xiquinpalehuica ica notomi catli tijselíaj ipan notlanahuatilis quema masehualme tlaxtlahuaj iniimpuestos ipan nopa tlalme campa tiitztoc. Nochi iningastos xitlaxtlahuaca para ma quitlamisencahuaca nopa tiopamitl huan amo ma quitlajcocahuaca. 
<span class="verse" id="ER6_9">9&#160;</span>Huan nojquiya xiquinmacaca nopa totajtzitzi nochi catli mojmostla monequis para tlacajcahualistli quen torojme, oquich borregojme, oquich pilborregojtzitzi, trigo, istatl, xocomeca atl huan aceite. 
<span class="verse" id="ER6_10">10&#160;</span>Xiquinilhui ma quimacaca tlacajcahualistli Toteco Dios quen yaya quipactía. Huan ma quitlajtlanica Toteco Dios por na huan por nochi noconehua. </div>
<div class='q'>
<span class="verse" id="ER6_11">11&#160;</span>Huan na nojquiya niquijtohua sintla acajya quiixpanos ni tlanahuatili, monequi quiijcuinilise se cuahuitl tlen ichaj huan nopona quicuapilose hasta miquis. Huan teipa quisosolhuilise ichaj pampa amo quitlepanitac notlanahuatil. 
<span class="verse" id="ER6_12">12&#160;</span>Toteco Dios catli quitlapejpenijtoc Jerusalén para ma quihuicas itoca ma quintzontlamilti nochi tlanahuatiani huan altepeme catli amo quinequij para ma mochihua itiopa. </div>
<div class='q'>Na niDarío nitlanahuatijquetl nitemaca ni tlanahuatili para ma mochihua quen nitlanahuatijtoc. </div>
<div class='s'>Quisenhuiquilijque tequitque hasta tlanqui inintequi </div>
<div class='p'>
<span class="verse" id="ER6_13">13&#160;</span>Huajca Gobernador Tatnai huan Setar Boznai, huan ininhuampoyohua moisihuiltijque para quichihuase quen Tlanahuatijquetl Darío tlanahuatijtoya. 
<span class="verse" id="ER6_14">14&#160;</span>Huan nopa inintlayacanca nopa israelitame quisenhuiquilijque tequitij huan cuali quisqui inintequi pampa nopa tlajtol pannextiani Hageo huan Zacarías, icone Iddo, quisenhuiquilijque quinilhuíaj icamanal Toteco Dios. Huan quitlamisencajque nopa tiopamitl quen quinnahuati Toteco Dios huan nojquiya quen tlanahuatijque Ciro, Darío huan Artajerjes, nopa tlanahuatiani ipan tlali Persia. 
<span class="verse" id="ER6_15">15&#160;</span>Huan quitlamiltijque inintequi ipan itiopa Toteco Dios ipan tonal 3 itequi nopa metztli Adar ipan toisraelita calendario [6:15 Elqui huejcajya ipan se 12 itequi marzo ipan tocalendario tlen ama.], quema Tlanahuatijquetl Darío yohuiyaya para chicueyi xihuitl tlanahuatis. </div>
<div class='p'>
<span class="verse" id="ER6_16">16&#160;</span>Huan nopa totajtzitzi, huan levitame huan nochi israelitame catli mocueptoyaj inintlal quiilhuichihuilijque itiopa Toteco Dios ica miyac paquilistli pampa ya quitlamisencajtoyaj. 
<span class="verse" id="ER6_17">17&#160;</span>Huan quimacaque Toteco Dios para tlacajcahualistli 100 torojme, huan 200 oquich borregojme huan 400 pilborregojtzitzi. Huan para inintlajtlacolhua nochi nopa israelitame, quitencajque 12 oquich chivojme, se para sese icone ininhuejcapan tata Israel catli huejcajya itztoya. 
<span class="verse" id="ER6_18">18&#160;</span>Huan quintequimacaque sesen pamitl nopa totajtzitzi huan levitame nopa tequitl catli Moisés quiijcuilo para monequi ma quichihuaca. </div>
<div class='p'>
<span class="verse" id="ER6_19">19&#160;</span>Huan nojquiya nopa israelitame catli mocueptoyaj hasta altepetl Jerusalén quichijque nopa ilhuitl Pascua ipan tonal 14 itequi nopa achtihui metztli ipan toisraelita calendario [6:19 Elqui huejcajya ipan se 21 itequi abril ipan tocalendario tlen ama.]. 
<span class="verse" id="ER6_20">20&#160;</span>Pero achtihuiya nochi totajtzitzi huan levitame mopajpajque iixpa Toteco Dios quen tlanahuati ma quichihuaca. Huan nopa levitame itztoyaj yoltlapajpactique iixpa Toteco Dios huan quimictijque nopa Pascua pilborregojtzi para nochi catli mocueptoyaj tlen tlali Babilonia. Quichijque para iniicnihua nopa totajtzitzi huan nojquiya para ininseltzitzi. 
<span class="verse" id="ER6_21">21&#160;</span>Huan nochi israelitame catli mocueptoyaj tlen tlali Babilonia quicuajque nopa Pascua tlacualistli. Nojquiya quicuajque nochi masehualme catli itztoyaj ipan Judá catli mosentilijtoyaj ininhuaya para quitemose ininTECO Dios nopa israelitame. Nochi nopa masehualme catli quicuajque moiyocatlalijtoyaj ica nopa tlajtlacoli catli ininteiximatcahua quichijque, huan masque amo eliyayaj israelitame, quicuajque nopa Pascua tlacualistli. 
<span class="verse" id="ER6_22">22&#160;</span>Huan para chicome tonati ica miyac paquili, nochi quichijque nopa ilhuitl ica pantzi catli amo quipiya tlasonejcayotl huan TOTECO quinpaquilismacac. Paquiyayaj pampa Toteco Dios quiyoltacanijtoya nopa tlanahuatijquetl ipan tlali Persia ma quicualtlalica nopa tiopamitl. Huan nojquiya paquiyayaj pampa Toteco Dios quichijqui para nopa gobernador ipan tlali Asiria ma quipiya hueyi iyolo para quinpalehuis más huan quinyolchicajqui para quicualtlalise nopa itiopa Toteco Dios catli tiisraelitame tijtequipanohuaj.  </div>
<div class='psalmlabel' id='ER7_0'> 7</div>
<div class='s'>Esdras huan sequinoc ihuampoyohua ajsicoj altepetl Jerusalén </div>
<div class='p'>
<span class="verse" id="ER7_1">1&#160;</span>Miyac xihuitl teipa [7:1 Huelis nechca 60 xihuitl teipa.] nopona ipan tlali Persia na niEsdras nimotlacachijtoya huan Tlanahuatijquetl Artajerjes ya pejtoya tlanahuatía. Huan na niEsdras nieliyaya icone Seraías catli eliyaya icone Azarías, icone Hilcías. 
<span class="verse" id="ER7_2">2&#160;</span>Huan Hilcías eliyaya icone Salum, catli eliyaya icone Sadoc, catli eliyaya icone Ahitob. 
<span class="verse" id="ER7_3">3&#160;</span>Huan Ahitob eliyaya icone Amarías, catli eliyaya icone Azarías, catli eliyaya icone Meraiot, 
<span class="verse" id="ER7_4">4&#160;</span>catli eliyaya icone Zeraías, catli eliyaya icone Uzi, catli eliyaya icone Buqui, 
<span class="verse" id="ER7_5">5&#160;</span>catli eliyaya icone Abisúa, catli eliyaya icone Finees, catli eliyaya icone Eleazar, catli eliyaya icone Aarón nopa achtihui totajtzi. 
<span class="verse" id="ER7_6">6&#160;</span>Huan na niEsdras niquisqui Babilonia huan niixtlejcotiyajqui para nimocuepas altepetl Jerusalén. Na nieliyaya se tlamachtijquetl catli nimomachtijtoya miyac itlanahuatilhua Moisés catli TOTECO Dios catli toDios tiisraelitame techmacatoya. Huan quema niquistejqui para niyas Jerusalén, Tlanahuatijquetl Artajerjes nechmacac nochi catli nijtlajtlani pampa TOTECO Dios itztoya nohuaya. 
<span class="verse" id="ER7_7">7&#160;</span>Huan quema Artajerjes yohuiyaya para chicome xihuitl tlanahuatis, niquistejqui huan sequinoc israelitame nojquiya quisque nohuaya. Mocuepque sequin israelitame catli totajtzitzi, huan catli levitame, catli huicani, huan catli quipixque inintequi para tlamocuitlahuise ipan tiopamitl ipuertajyo huan para tequitise ipan tiopamitl. 
<span class="verse" id="ER7_8">8&#160;</span>Huan na huan nochi catli mocuepayayaj nohuaya tiquisque Babilonia ipan nopa achtihui tonal ipan nopa achtihui metztli ipan toisraelita calendario [7:8 Elqui huejcajya ipan se 8 itequi abril ipan tocalendario tlen ama.] quema Artajerjes yohuiyaya para chicome xihuitl tlanahuatis. </div>
<div class='p'>
<span class="verse" id="ER7_9">9&#160;</span>Huan tiajsicoj altepetl Jerusalén ipan nopa achtihui tonal ipan metztli macuili ipan toisraelita calendario [7:9 Elqui huejcajya ipan se 4 itequi agosto ipan tocalendario tlen ama.], pampa Toteco Dios techtiochijqui miyac ipan ojtli. 
<span class="verse" id="ER7_10">10&#160;</span>TOTECO techtiochijqui miyac pampa nimotemacatoya para nimomachtis itlanahuatilhua huan nijchihuas catli quiijto. Nojquiya nimotemacatoya para niquinmachtis sequinoc israelitame catli quiijto. </div>
<div class='s'>Nopa tlanahuatijquetl quitlajcuilhui Esdras </div>
<div class='p'>
<span class="verse" id="ER7_11">11&#160;</span>Ya ni iixcopinca nopa tlanahuatili catli Tlanahuatijquetl Artajerjes nechmacac na niEsdras, nitotajtzi huan nitlamachtijquetl catli nimomachtijtoc itlanahuatilhua TOTECO huan niquinmachtía sequinoc israelitame: </div>
<div class='b'> &#160; </div>
<div class='q'>
<span class="verse" id="ER7_12">12&#160;</span>Esdras titotajtzi huan titlamachtijquetl tlen itlanahuatilhua Toteco Dios catli quichijqui ilhuicactli, </div>
<div class='q'>NiTlanahuatijquetl Artajerjes nimitztlajpalohua. </div>
<div class='q'>
<span class="verse" id="ER7_13">13&#160;</span>Na nijchijtoc se tlanahuatili para ma yaca mohuaya nochi israelitame, huan inintotajtzitzi huan levitame catli mopantíaj ipan notlanahuatilis huan quinequij yase. 
<span class="verse" id="ER7_14">14&#160;</span>Pampa na huan chicome notetlalnamictijcahua timitztitlanij para xiquinpaxaloti catli itztoque ipan tlali Judá huan ipan altepetl Jerusalén huan techyolmelahua quen eltoc nopona. Huan xijhuica itlanahuatilhua moTeco Dios mohuaya para titlamachtis. 
<span class="verse" id="ER7_15">15&#160;</span>Huan nojquiya xijhuica ni plata huan oro catli na huan notlapalehuijcahua tijmacaj ica nochi toyolo para amoTeco Dios anisraelitame catli mochantijtoc ipan Jerusalén. </div>
<div class='q'>
<span class="verse" id="ER7_16">16&#160;</span>Huan xijhuica nochi plata huan oro catli tijselis tlen campa hueli ipan tlali Babilonia, ihuaya nopa nemactli tlen tomi catli nopa masehualme huan totajtzitzi ica ininyolo quinequij mitzmacase para itiopa ininTeco Dios ipan Jerusalén. 
<span class="verse" id="ER7_17">17&#160;</span>Huan ica ni tomi tiquincohuas torojme, huan oquich borregojme huan pilborregojtzitzi ihuaya nopa tlacajcahualistli tlen harina, huan nopa tlacajcahualistli catli monequi tijtoyahuas ihuaya. Nochi xijmaca moTeco Dios ipan Jerusalén ipan nopa tlaixpamitl ipan itiopa moTeco Dios ipan Jerusalén. </div>
<div class='q'>
<span class="verse" id="ER7_18">18&#160;</span>Huan nochi oro huan plata catli mocahuas xijchihuili catli ta huan mohuampoyohua anmoilhuíaj para quipactis amoTeco Dios. 
<span class="verse" id="ER7_19">19&#160;</span>Huan nochi tlamantzitzi tlen oro catli timitzmactilijtoque, xijhuicaca para motequihuis ipan itiopa moTeco Dios ipan Jerusalén. 
<span class="verse" id="ER7_20">20&#160;</span>Huan sintla anquinequise más tomi, o se tlenijqui, huajca xiquintlajtlanica notequipanojcahua catli tomiajocuij ipan nopa tlalme catli noaxcahua ipan ne nali ne atemitl. </div>
<div class='q'>
<span class="verse" id="ER7_21">21&#160;</span>Huan na niTlanahuatijquetl Artajerjes, niquinmaca ni tlanahuatili nochi catli tomiajocuij ipan nochi altepeme catli eltoc ipan seyoc nali atemitl Eufrates campa temo tonati: Nochi catli anmechtlajtlanis ni totajtzi Esdras, nimantzi xijmacaca pampa yaya se tlamachtijquetl tlen itlanahuatilhua Toteco Dios catli quichijqui ilhuicactli. 
<span class="verse" id="ER7_22">22&#160;</span>Xijmacaca hasta 3 mil 400 kilos tlen plata, huan hasta 22,000 litros tlen trigo, huan hasta 2,200 litros tlen xocomeca atl, huan hasta 2,200 litros aceite, huan xijmacaca nochi istatl catli anmechtlajtlanis. </div>
<div class='q'>
<span class="verse" id="ER7_23">23&#160;</span>Nochi catli Toteco Dios quintlajtlanía ipan itlanahuatilhua para itiopa, xiquinmacaca nimantzi para amo cualanis ica na notlanahuatilis, niyon ica noconehua. 
<span class="verse" id="ER7_24">24&#160;</span>Huan nojquiya xijmatica para amo hueli anquintlajtlanise impuestos niyon se catli totajtzitzi, niyon levitame, niyon huicani, niyon catli tlamocuitlahuíaj puertajteno, o catli tequipanohuaj tiopa calijtic ipan ichaj Toteco Dios. </div>
<div class='q'>
<span class="verse" id="ER7_25">25&#160;</span>Huan ta, Esdras, catli tiquiximati itlanahuatilhua Toteco Dios huan catli Toteco Dios mitzmacatoc motlalnamiquilis, ta xiquintlali jueces huan tequitini para quintlajtolsencahuase nochi nopa masehualme catli itztoque ipan ne nali atemitl Eufrates. Huan catli amo quiiximatij itlanahuatilhua Toteco Dios, xiquinnextili. 
<span class="verse" id="ER7_26">26&#160;</span>Huan sintla se acajya amo quichihuas catli quiijtohua moTeco Dios itlanahuatilhua huan catli quiijtohua na notlanahuatil, xijtlatzacuilti nimantzi. Hueli tijmictis, o tijquixtis tlen motlal, o tijquixtilis nochi catli iaxca o tijtzacuas. </div>
<div class='m'>Quej nopa quiijto nopa tlanahuatili catli nopa tlanahuatijquetl quimacac Esdras. </div>
<div class='s'>Esdras quitlascamatqui Toteco </div>
<div class='p'>
<span class="verse" id="ER7_27">27&#160;</span>Huan na niEsdras nijpojqui nopa amatl huan nimotlatlajti ica TOTECO huan niquiijto: “Tlascamati, TOTECO Dios, ta catli nojquiya tiininTECO tohuejcapan tatahua. Ta tijyoltacani ni tlanahuatijquetl para quej ni ma quitlepanita motiopa catli eltoc ipan Jerusalén. 
<span class="verse" id="ER7_28">28&#160;</span>Timitztlascamatij, Toteco Dios, pampa techicnelía huan tijchijtoc para ma techicnelica ni tlanahuatijquetl huan itetlalnamictijcahua ihuaya nochi itequiticahua catli quipiyaj tlanahuatili.” </div>
<div class='p'>Huan pampa TOTECO Dios techpalehui huan niitztoc ica cuali ica nopa tlanahuatijquetl, nijpixqui chicahualistli para niquinsentilis nopa tlayacanca israelitame para sempa ma hualaca nohuaya hasta nica Jerusalén.  </div>
<div class='psalmlabel' id='ER8_0'> 8</div>
<div class='s'>Inintoca catli mocuepque altepetl Jerusalén ihuaya Esdras </div>
<div class='p'>
<span class="verse" id="ER8_1">1&#160;</span>Ya ni inintoca ininhuejcapan tatahua nopa tlayacanca tlacame catli quisque Babilonia nohuaya na niEsdras para mocuepase Jerusalén quema tlanahuatiyaya Tlanahuatijquetl Artajerjes: </div>
<div class='q'>
<span class="verse" id="ER8_2">2&#160;</span>Gersón catli eliyaya iixhui Finees. </div>
<div class='q'>Daniel catli eliyaya iixhui Itamar. </div>
<div class='q'>Hatús, icone Secanías, catli eliyaya iixhui David. </div>
<div class='q'>
<span class="verse" id="ER8_3">3&#160;</span>Zacarías iixhui Paros. </div>
<div class='q'>Yajqui Zacarías ihuaya 150 iteiximatcahua catli quipixque inintoca ipan nopa lista. </div>
<div class='q'>
<span class="verse" id="ER8_4">4&#160;</span>Nojquiya yajqui Elioenai, icone Zeraías, catli eliyaya se iixhui Pahat Moab. Huan ihuaya Elioenai yajque 200 tlacame. </div>
<div class='q'>
<span class="verse" id="ER8_5">5&#160;</span>Nojquiya yajqui icone Secanías catli eliyaya iixhui Jahaziel. Huan ihuaya yajque 300 tlacame. </div>
<div class='q'>
<span class="verse" id="ER8_6">6&#160;</span>Huan nojquiya yajqui Ebed, icone Jonatán, huan iixhui Adín. Huan ihuaya yajque 50 tlacame. </div>
<div class='q'>
<span class="verse" id="ER8_7">7&#160;</span>Huan yajqui Jesaías, icone Atalías huan iixhui Elam. Huan ihuaya yajque 70 tlacame. </div>
<div class='q'>
<span class="verse" id="ER8_8">8&#160;</span>Nojquiya yajqui Zebadías, icone Micael huan iixhui Sefatías. Huan ihuaya yajque 80 tlacame. </div>
<div class='q'>
<span class="verse" id="ER8_9">9&#160;</span>Huan yajqui Obadías, icone Jehiel huan iixhui Joab. Huan ihuaya yajque 218 tlacame. </div>
<div class='q'>
<span class="verse" id="ER8_10">10&#160;</span>Huan nojquiya yajqui Selomit, icone Josifías catli eliyaya iixhui Bani. Huan ihuaya yajque 160 tlacame. </div>
<div class='q'>
<span class="verse" id="ER8_11">11&#160;</span>Huan nojquiya yajqui Zacarías, icone Bebai huan iixhui seyoc catli itoca Bebai. Huan ihuaya yajque 28 tlacame. </div>
<div class='q'>
<span class="verse" id="ER8_12">12&#160;</span>Huan nojquiya yajqui Joanán, icone Hacatán huan iixhui Azgad. Huan ihuaya Joanán yajque 110 tlacame. </div>
<div class='q'>
<span class="verse" id="ER8_13">13&#160;</span>Huan nojquiya yajque tlateipa Elifelet, Jeiel huan Semaías catli eliyaya iteipan ixhuihua Adonicam. Huan ininhuaya yajque 60 tlacame. </div>
<div class='q'>
<span class="verse" id="ER8_14">14&#160;</span>Huan yajque Utai huan Zabud catli eliyaya iteipan ixhuihua Bigvai. Huan ininhuaya yajque 70 tlacame. </div>
<div class='s'>Inintoca catli tequitque ipan tiopamitl </div>
<div class='p'>
<span class="verse" id="ER8_15">15&#160;</span>Huan na, niEsdras, niquinsentili nechca nopa hueyatl catli yohui para altepetl Ahava huan timocajque nopona eyi tonali. Huan nijtemo ipan nopa lista para nijmatis catlique israelitame huan catlique totajtzitzi ajsitihualayayaj, huan nimomacac cuenta para niyon se levita amo hualajtoya. 
<span class="verse" id="ER8_16">16&#160;</span>Huajca niquinnotzqui ma hualaca Eliezer, Ariel, Semaías, Elnatán, Jarib, Elnatán, Natán, Zacarías huan Mesulam catli itztoyaj tlayacanca tlacame, huan Joiarib huan Elnatán catli eliyayaj tlamachtiani. 
<span class="verse" id="ER8_17">17&#160;</span>Huan niquinnahuati ma quipaxalotij Iddo, se tequitiquetl ipan israelitame ipan altepetl Casifia. Niquinilhui ma quiilhuitij Iddo huan iicnihua catli tequipanohuayayaj ipan tiopamitl ipan Casifia para ma techtitlanilica tlacame para tequitise tiopan calijtic ipan itiopa Toteco Dios ipan altepetl Jerusalén. 
<span class="verse" id="ER8_18">18&#160;</span>Huan tijtlascamatilíaj Toteco Dios pampa techtitlanilijque se tlacatl catli tlalnamiqui catli itoca Serebías, ihuaya itelpocahua, huan iicnihua. Huajca mochijque 18 tlacame. Huan Serebías eliyaya icone Mahli huan iixhui Leví catli huejcajya. 
<span class="verse" id="ER8_19">19&#160;</span>Huan nojquiya hualajque Hasabías huan Jesaías catli eliyayaj iteipan ixhuihua Merari. Huan nojquiya hualajque iconehua huan iicnihua Hasabías. Huajca para nochi eliyayaj 20 tlacame. </div>
<div class='p'>
<span class="verse" id="ER8_20">20&#160;</span>Huan nojquiya hualajque 220 tlacame catli quimatque tequitij tiopan calijtic, pero amo levitame. Huejcajya David huan itequiticahua quichijque se lista huan quintequimacatoyaj ni tlacame inintatahua ma quinpalehuica levitame tiopan calijtic. </div>
<div class='p'>
<span class="verse" id="ER8_21">21&#160;</span>Huan teipa nochi mosentilijque campa nopa atemitl Ahava. Huan nopona niquinyolmelajqui para timosahuase huan timotlancuaquetzase iixpa Toteco Dios huan tijtlajtlanise ma techmocuitlahui tojuanti, huan toconehua, huan nochi catli tijhuicayayaj para amo tleno topantis ipan toojhui. 
<span class="verse" id="ER8_22">22&#160;</span>Na nipinajqui para nijtlajtlanis nopa tlanahuatijquetl para isoldados huan tlacame ipan cahuayojme para ma techmanahuisquíaj tlen tocualancaitacahua ipan ojtli. Ya niquilhuijtoya para Toteco Dios quinmocuitlahuía catli quitlepanitaj. Niquilhui ichicahualis huan icualancayo Toteco Dios san quinajsis catli quitlahuelcahuaj. 
<span class="verse" id="ER8_23">23&#160;</span>Huajca amo nijtlajtlani ma techmocuitlahui, san timosajque huan tijtlajtlanijque itlapalehuil Toteco Dios, huan yaya techtlacaquili. </div>
<div class='p'>
<span class="verse" id="ER8_24">24&#160;</span>Teipa niquiniyocatlali 12 tlayacanca totajtzitzi, huan nojquiya Serebías, Hasabías, huan majtlactli iniicnihua. 
<span class="verse" id="ER8_25">25&#160;</span>Huan niquinmactili ininmaco nochi tlamantli tlen plata, huan tlen oro, huan nochi nopa tlamantzitzi catli tijpixque, nopa tlamantzi catli nopa tlanahuatijquetl, itlaconsejomacacahua, itequiticahua huan nochi nopa israelitame techmacatoyaj para itiopa Toteco Dios. 
<span class="verse" id="ER8_26">26&#160;</span>Huajca nijtamachijqui nochi ipan balanza huan etixqui: </div>
<div class='q'>21,450 kilos tlen plata, </div>
<div class='q'>100 tlamantli tlen plata para motequihuise catli quipixqui 3,600 kilos </div>
<div class='q'>3,300 kilos tlen oro, </div>
<div class='q'>
<span class="verse" id="ER8_27">27&#160;</span>20 caxitl tlen oro catli ica nochi etixqui quen 8 kilos huan tlajco </div>
<div class='q'>2 vasos catli tlahuel yejyectzitzi tlen bronce catli tlahuel quipojpojtoyaj huan pajpatiyo eliyaya quen oro. </div>
<div class='m'>Huajca nochi ni tlamantli nijtlali ininmaco. </div>
<div class='p'>
<span class="verse" id="ER8_28">28&#160;</span>Huan niquinilhui: “Antlaiyocatlalilme para TOTECO huan nojquiya tlaiyocatlalili huan tlatzejtzeloltic para ya nochi ni tlamantzitzi tlen plata huan oro catli masehualme quimacatoque ica nochi ininyolo para TOTECO Dios catli totatahua nojquiya quihueyichijque. 
<span class="verse" id="ER8_29">29&#160;</span>Xijpiyaca miyac cuidado huan xicajocuica cuali hasta quema anajsitij altepetl Jerusalén huan sempa anquitamachihuase iniixpa nopa tlayacanca totajtzitzi, nopa levitame, huan nopa huehue israelita tlacame. Huan teipa anquinmactilise, huan inijuanti quiajocuise ipan itiopa TOTECO.” 
<span class="verse" id="ER8_30">30&#160;</span>Huajca nopa totajtzitzi huan levitame quiselijque nopa plata, oro huan tlamantzitzi, huan quineltocaque para eltoya xitlahuac ietica quen quitamachijtoyaj. Huan quihuicaque Jerusalén para ichaj Toteco Dios. </div>
<div class='p'>
<span class="verse" id="ER8_31">31&#160;</span>Huan tiquisque campa nopa atemitl Ahava ipan 12 itequi nopa achtihui metztli ipan toisraelita calendario [8:31 Elqui huejcajya ipan se 19 itequi abril ipan tocalendario tlen ama.] para tiyase altepetl Jerusalén. Huan Toteco Dios techmocuitlahui ica imax huan techmanahui ica nochi tocualancaitacahua huan nopa tlachtequini ipan ojtli. 
<span class="verse" id="ER8_32">32&#160;</span>Huan quema tiajsitoj Jerusalén, timosiyajquetzque eyi tonati. </div>
<div class='s'>Quihuicaque nopa tlamantzitzi itiopa TOTECO </div>
<div class='p'>
<span class="verse" id="ER8_33">33&#160;</span>Huan ipan tonal nahui tijhuicaque nochi plata, oro huan tlamantzitzi ipan itiopa Toteco Dios. Huan nopa totajtzitzi Meremot, icone Urías, huan Eleazar, icone Finees, huan nopa levitame, Jozabad, icone Jesúa, huan Noadías, icone Binúi, quitamachijque nochi nopa tlamantli. 
<span class="verse" id="ER8_34">34&#160;</span>Quipojque sesen tlamantli huan quitlalijque ipan balanza para quimatise quesqui ietica, huan quiijcuilojque quesqui tlamantzitzi huan quesqui ietica ipan se amatl para nochi quimatise catli quiselijtoyaj. </div>
<div class='p'>
<span class="verse" id="ER8_35">35&#160;</span>Huan nojquiya nopa israelitame catli mocueptoyaj nohuaya na, niEsdras, quimacaque Toteco Dios tlacajcahualistli tlatlatili. Quintencajque 12 torojme, se para sese iconehua Israel catli itztoyaj huejcaya. Huan quintencajque 96 oquich borregojme, 77 pilborregojtzitzi huan 12 oquich chivojme. Huan nochi quitlatijque iixpa TOTECO. </div>
<div class='s'>Quinmactilijque nopa amatlanahuatili nopa tequitini </div>
<div class='p'>
<span class="verse" id="ER8_36">36&#160;</span>Huan tiquinhuiquilijque nopa gobernadores huan tequitini ipan itlanahuatilis ipan ni nali atemitl Eufrates nopa amatl catli nopa tlanahuatijquetl quititlantoya. Huan huajca techpalehuijque tiisraelitame ica catli monejqui ipan itiopa Toteco Dios.  </div>
<div class='psalmlabel' id='ER9_0'> 9</div>
<div class='s'>Inintlajtlacolhua nopa israelitame catli achtihui mocuepque </div>
<div class='p'>
<span class="verse" id="ER9_1">1&#160;</span>Teipa quema ya tlantoya nochi nopa tequitl, hualajque nopa tlayacanca israelitame para nechitaquij huan nechilhuijque para miyac israelitame, hasta nojquiya nopa totajtzitzi huan levitame, amo moiyocatlalijtoyaj ica nopa fiero cananeos, heteos, ferezeos, jebuseos, amonitame, moabitame, egiptome huan amorreos catli nica itztoque. Ya quichijtoyaj catli fiero iixpa Toteco Dios. 
<span class="verse" id="ER9_2">2&#160;</span>Quincahuilijtoyaj nopa masehualme ma mosihuajtica ica iniichpocahua huan nojquiya quintemojtoque iniichpocahua nopa seyoc altepeme ehuani para inintelpocahua ma mosihuajtica. Huajca toxinajcho tiisraelitame catli Toteco Dios techtlapejpenijtoc para tiiaxcahua quimanelojtoque ica ni masehualme ipan ni tlalme catli amo israelitame huan catli amo tlaneltocani. Huan nechilhui para achtihui quichijque ni tlajtlacoli toisraelita tlayacancahua huan tlanahuatiani. </div>
<div class='p'>
<span class="verse" id="ER9_3">3&#160;</span>Huan quema nijcajqui nochi ya ni, nijtzayanqui noyoyo, huan nijhuihuitlac sequin notzoncal huan notentzo para ma nesi nijpixqui hueyi tequipacholi. Huan teipa nimosehui tlalchi. 
<span class="verse" id="ER9_4">4&#160;</span>Huan miyac israelitame catli quiimacasiyayaj itlatzacuiltil Toteco Dios por nopa tlajtlacoli catli mochihuayayaj, mosentilijque nohuaya. Pero amo aqui nijnojnotzqui, niyon amo nimoquetzqui hasta quema ajsic hora para tijtlatise tlacajcahualistli para Toteco Dios ica tiotlac. 
<span class="verse" id="ER9_5">5&#160;</span>Teipa nimoquetzqui ica noyoyo tzayantoc huan ica miyac tequipacholi huan niyajqui nimotlancuaquetzato iixpa TOTECO noDios. Nopona nimomatlananqui iixpa huan pejqui nimotlatlajtía, 
<span class="verse" id="ER9_6">6&#160;</span>huan niquilhui: </div>
<div class='q'>Noteco Dios, tlahuel nipinahua para nimoixayactlananas moixpa pampa tlahuel miyac titlajtlacolchijtoque moixpa. Huan nopa tlajtlacoli catli tijhuicaj moixpa onajsitoc hasta ilhuicac. 
<span class="verse" id="ER9_7">7&#160;</span>Hasta quema itztoyaj tohuejcapan tatahua huan hasta ama, tiisraelitame tijsenhuiquilijtoque ipan tlajtlacoli. Huan yeca techcajtoc tojuanti, totlanahuatijcahua huan totajtzitzi, ininmaco tlanahuatiani ipan sequinoc tlalme. Huan techquixtijque ipan totlal, techcocojque, techtlachtequilijque huan techpinahualtijtoque. Huan quej nopa techpixtoque hasta ama. </div>
<div class='q'>
<span class="verse" id="ER9_8">8&#160;</span>Huan ama, TOTECO Dios, techtlasojtlatoc para se tlatoctzi, huan techcahuilijtoc para se quesqui tojuanti ma timocuepaca nica ipan altepetl Jerusalén huan para nica tijpiyase se pilquentzi motequi ipan motiopa catli tlatzejtzeloltic. Tijchijtoc ma tipaquica para se tlatoctzi huan techmacatoc yancuic nemilistli huan para ma caxani ietica totequi catli tlahuel ohui eliyaya. 
<span class="verse" id="ER9_9">9&#160;</span>Pampa tiitztoyaj titequipanohuani catli iniaxcahua totecojhua, pero ta amo quema techtlahuelcajqui. Techicnelijtoc huan tiquinyoltacani tlanahuatiani ipan tlali Persia para inijuanti nojquiya techicnelijque. Huan pampa nopa tlanahuatiani mitzimacasij ta, techpalehuijtoque para tijcualtlalijque motiopa catli quisosolojtoyaj. Huan techchijtoque para ma tiitztoca temachtli nica ipan ni tlali Judá huan ipan ni Jerusalén altepetl. </div>
<div class='q'>
<span class="verse" id="ER9_10">10&#160;</span>Huan ama Toteco Dios, ¿tlaque huelis tiquijtose? Sempa timitzixpanotoque huan tijcajtoque motlanahuatilhua, 
<span class="verse" id="ER9_11">11&#160;</span>catli techmacatoc ica motlajtol pannextijcahua achtihuiya. Pampa achtihui techilhui para nopa cuali tlali catli tijselisquíaj para toaxca eltoc tlahuel fiero moixpa por tlajtlacoli. Tlahuel amo tlapajpactli eltoya moixpa tlen campa pehua hasta campa ontlami pampa nopa masehualme catli itztoque quisoquihuijtoque ica inintlajtlacolhua catli amo tijnequi tiquitas. 
<span class="verse" id="ER9_12">12&#160;</span>Techilhui nojquiya para amo ma tiquincahuilica para toichpocahua ma monamictica ica inintelpocahua, niyon totelpocahua ica iniichpocahua. Techilhuijtoc para amo timohuampoxchihuase ininhuaya, niyon amo tiquinpalehuise para quipiyase catli cuali. Techilhui sintla tijchijtosquíaj quen tiquijto huajca tijpiyasquíaj chicahualistli, huan totlal quipiyasquía tlahuel miyac itlajca. Huan elisquía temachtli totlal para tiquincahuilijtehuasquíaj toconehua, pero amo tijcajque. </div>
<div class='q'>
<span class="verse" id="ER9_13">13&#160;</span>Huan teipa ta tlahuel techtlatzacuilti por nochi catli fiero tijchijtoque. Nelía ayamo techtlatzacuiltía quen quinamiqui por nochi nopa tlajtlacoli catli tijhuicaj moixpa. Pero masque ya nopa, techicnelijtoc huan tijchijtoc ma timocuepaca sempa nica ipan ni altepetl Jerusalén. 
<span class="verse" id="ER9_14">14&#160;</span>Pero masque nochi ya nopa catli techchihuilijtoc, sempa tiquixpanotoque motlanahuatilhua, huan timosansejcotilijtoque ininhuaya ni masehualme nica catli tlahuel fiero quichihuaj. Huelis ama temachtli ticualanis, huan techtzontlamiltis nochi tojuanti huan amo mocahuas niyon se. </div>
<div class='q'>
<span class="verse" id="ER9_15">15&#160;</span>¡Ay TOTECO Dios! Ta catli titoTECO tiisraelitame. Ta tixitlahuac huan yeca techtlatzacuiltijtoc hasta san se ome tojuanti noja tiitztoque hasta ama. Huan ama tlahuel titlajtlacolchijtoque sempa. ¿Quenicatza huelis timoquetzase moixpa?  </div>
<div class='psalmlabel' id='ER10_0'> 10</div>
<div class='s'>Nopa israelitame sempa moiyocatlalijque para Toteco Dios </div>
<div class='p'>
<span class="verse" id="ER10_1">1&#160;</span>Huan nimocajqui nimotlancuaquetztoc iixpa Toteco Dios huan niquilhuiyaya totlajtlacolhua ipan itiopa huan nichocayaya chicahuac. Huan quema noja nimotlatlajtiyaya, ajsicoj miyaqui tlacame, sihuame huan coneme catli chocaque chicahuac nohuaya. 
<span class="verse" id="ER10_2">2&#160;</span>Teipa Secanías, icone Jehiel, catli ichaj ehuani Elam techilhui: “Tijmatij para titlajtlacolchijtoque ica Toteco Dios pampa timocuilijtoque sihuame catli seyoc tlali ehuaj, pero noja huelis Toteco Dios techtlasojtlas tiisraelitame. 
<span class="verse" id="ER10_3">3&#160;</span>Huajca ma tijchihuase se camanal sencahuali iixpa Toteco Dios huan tiquincahuase nochi tosihuajhua huan toconehua catli amo israelitame. Huan tijchihuase nochi catli ta huan inijuanti catli quitlepanitaj Toteco Dios technahuatíaj. Tijchihuase nochi quen quiijtohua itlanahuatilhua Toteco Dios. 
<span class="verse" id="ER10_4">4&#160;</span>Huajca ama ximoquetza huan techilhui tlaque monequi tijchihuase pampa ta mitztocarohua ni tequitl. Ximoyolchicahua huan tojuanti tiitztose mohuaya.” </div>
<div class='p'>
<span class="verse" id="ER10_5">5&#160;</span>Huajca na, niEsdras, nimoquetzqui huan niquinilhui nopa tlayacanca totajtzitzi huan levitame huan nochi israelitame para ma quiijtoca sintla quichihuasquíaj quen Secanías quiijtojtoya. Huan quiijtojque para, quena. 
<span class="verse" id="ER10_6">6&#160;</span>Teipa na niEsdras nicalajqui ipan itiopa Toteco Dios ipan icuarto Johanán, icone Eliasib, huan amo nitlacuajqui, niyon amo tleno niquijic pampa tlahuel nimotequipachojtoya ica inintlajtlacolhua masehualme catli mocueptoyaj ipan altepetl Jerusalén tlen tlali Babilonia. </div>
<div class='p'>
<span class="verse" id="ER10_7">7&#160;</span>Huan quinyolmelajque nochi israelitame catli mocueptoyaj huan itztoyaj ipan tlali Judá para ma mosentilica ipan Jerusalén. 
<span class="verse" id="ER10_8">8&#160;</span>Huan sintla acajya amo moixnextisquía ipan Jerusalén ica eyi tonali quen quiijtojtoyaj nopa tlayacanani huan huehue tlacame, huajca quincuilisquíaj inintlal, huan nochi catli iniaxca, huan quinpanquixtisquíaj huan ayacmo moiximatise para israelitame. </div>
<div class='p'>
<span class="verse" id="ER10_9">9&#160;</span>Huan ipan 20 itequi nopa chicnahui metztli ipan toisraelita calendario [10:9 Elqui huejcajya ipan se 19 itequi diciembre ipan tocalendario tlen ama.], nochi tlacame catli itztoyaj ipan tlali Judá huan tlali Benjamín moixnextijque ipan altepetl Jerusalén huan mosehuijque ipan nopa hueyi plaza iixmelac itiopa Toteco Dios. Huan hasta huihuipicayayaj pampa quimatiyayaj para se hueyi tlamantli catli ica quinnotztoyaj. Huan nojquiya huihuipicayayaj pampa tlahuel tlaquiyahuiyaya chicahuac. 
<span class="verse" id="ER10_10">10&#160;</span>Huajca na nimoquetzqui, niEsdras, nitotajtzi huan niquinilhui: </div>
<div class='p'>―Antlajtlacolchijtoque pampa anmosihuajtijtoque ininhuaya sihuame catli amo israelitame. Yeca anquihueyilijtoque totlajtlacolhua tiisraelitame huan nopa tlatzacuiltilistli catli tijselise. 
<span class="verse" id="ER10_11">11&#160;</span>Huajca ama xijpohuaca amotlajtlacolhua iixpa TOTECO Dios, yaya catli ininTECO tohuejcapan tatahua. Xijchihuaca catli ya ipaquilis huan ximohuejcatlalica tlen nopa masehualme catli ehuaj ni tlali huan xiquincuepaca amosihuajhua catli amo israelitame. </div>
<div class='p'>
<span class="verse" id="ER10_12">12&#160;</span>Huan nochi nopa tlacame catli mosentilijtoyaj nopona tlananquilijque chicahuac: </div>
<div class='p'>―Cualtitoc, tijchihuase nochi catli tiquijtojtoc. 
<span class="verse" id="ER10_13">13&#160;</span>Huan nojquiya quiijtojque: Ama tlaquiyahui chicahuac huan amo huelis tihuejcahuase timocahuase calteno ipan ni tonali quema mojmostla tlaquiyahui. Huan ni tlamantli amo mosencahuas ipan se tonal pampa tlahuel timiyaqui tojuanti catli titlajtlacolchijtoque. 
<span class="verse" id="ER10_14">14&#160;</span>¿Amo hueli san mocahuase nica totlayacancahua quen topatlacahua tojuanti huan quisencahuase quema techtlajtolsencahuase sesen tojuanti? Huan teipa quema techilhuise catlique tonal ma tihualaca, timoixnextiquij nica tojuanti catli timocuilijtoque sihuame catli amo israelitame. Tihualase ininhuaya nopa huehue tlacame huan jueces tlen toaltepehua catli quimatij catli melahuac. Huan tijsencahuase nochi ni tlamantli cuali iixpa Toteco Dios quen quinamiqui hasta quiyolpactis huan ayacmo toca cualanis. </div>
<div class='p'>
<span class="verse" id="ER10_15">15&#160;</span>Huan nochi quiijtojque para cuali quen quiijtojtoyaj. San Jonatán, icone Asael, huan Jahazías, icone Ticva, inijuanti amo quinpacti, niyon amo quinpacti Mesulam, huan Sabetai catli eliyaya se levita. 
<span class="verse" id="ER10_16">16&#160;</span>Pero masque amo quinpactiyaya, ya nopa tijchijque. Huan nechtlapejpenijque na, niEsdras nitotajtzi, huan sequinoc tlacame catli itztoyaj tlayacanani ipan nopa huejhueyi familias tlen inintatahua. Huan techilhuijque ma titetlajtolsencahuaca ipan ni tlamantli. Huan teipa timosentilijque huan tipejque titequitij ipan nopa achtihui tonal ipan metztli majtlactli ipan toisraelita calendario [10:16 Elqui huejcajya ipan se 29 itequi diciembre ipan tocalendario tlen ama.]. 
<span class="verse" id="ER10_17">17&#160;</span>Huan amo titlanque tiquincamanalsencahuaj nochi catli mosihuajtijtoyaj ica catli amo israelitame hasta ipan nopa achtihui tonal ipan nopa achtihui metztli ipan toxihui [10:17 Elqui huejcajya ipan 27 itequi marzo ipan tocalendario tlen ama.]. </div>
<div class='s'>Iniixhuihua totajtzitzi catli mocuilijtoyaj sihuame catli seyoc tlali ehuaj </div>
<div class='p'>
<span class="verse" id="ER10_18">18&#160;</span>Ya ni inintoca iniixhuihua totajtzitzi catli mocuilijtoyaj sihuame catli amo israelitame: </div>
<div class='q'>Tlen iteipan ixhuihua Jesúa catli eliyaya icone Josadac, huan nochi iicnihua: </div>
<div class='q2'>Maasías, Eliezer, Jarib huan Gedalías. 
<span class="verse" id="ER10_19">19&#160;</span>Huan quen quitencahuilijtoyaj Toteco Dios, nochi quincajque ininsihuajhua huan moyolcuepque tlen inintlajtlacolhua huan quimacaque Toteco Dios se oquich borrego para se tlacajcahualistli para inintlajtlacolhua. </div>
<div class='q'>
<span class="verse" id="ER10_20">20&#160;</span>Huan tlen iteipan ixhuihua Imer: </div>
<div class='q2'>Hanani huan Zebadías. </div>
<div class='q'>
<span class="verse" id="ER10_21">21&#160;</span>Huan tlen iteipan ixhuihua Harim: </div>
<div class='q2'>Maasías, Elías, Semaías, Jehiel huan Uzías. </div>
<div class='q'>
<span class="verse" id="ER10_22">22&#160;</span>Huan tlen iteipan ixhuihua Pasur: </div>
<div class='q2'>Elioenai, Maasías, Ismael, Natanael, Jozabad huan Elasa. </div>
<div class='s'>Levitame catli mocuilijtoyaj sihuame catli seyoc tlali ehuaj </div>
<div class='q'>
<span class="verse" id="ER10_23">23&#160;</span>Ya ni inintoca levitame catli quichijtoyaj: </div>
<div class='q2'>Jozabad, Simei, Kelaía (catli nojquiya itoca Kelita), Petaías, Judá, huan Eliezer. </div>
<div class='q'>
<span class="verse" id="ER10_24">24&#160;</span>Ya ni itoca huicani catli quichijtoya: </div>
<div class='q2'>Eliasib. </div>
<div class='q'>Ya ni inintoca catli tlamocuitlahuijque ipan tiopa ipuertajyo catli quichijtoyaj: </div>
<div class='q2'>Salum, Telem, huan Uri. </div>
<div class='p'>
<span class="verse" id="ER10_25">25&#160;</span>Ya ni inintoca sequinoc israelitame catli mocuilijtoyaj sihuame catli amo israelitame: </div>
<div class='q'>Tlen iteipan ixhuihua Paros: </div>
<div class='q2'>Ramía, Jezías, Malquías, Mijamín, Eleazar, Malquías huan Benaía. </div>
<div class='q'>
<span class="verse" id="ER10_26">26&#160;</span>Tlen iteipan ixhuihua Elam: </div>
<div class='q2'>Matanías, Zacarías, Jehiel, Abdi, Jeremot huan Elías. </div>
<div class='q'>
<span class="verse" id="ER10_27">27&#160;</span>Tlen iteipan ixhuihua Zatu: </div>
<div class='q2'>Elioenai, Eliasib, Matanías, Jeremot, Zabad huan Aziza. </div>
<div class='q'>
<span class="verse" id="ER10_28">28&#160;</span>Tlen iteipan ixhuihua Bebai: </div>
<div class='q2'>Johanán, Hananías, Zabai huan Atlai. </div>
<div class='q'>
<span class="verse" id="ER10_29">29&#160;</span>Tlen iteipan ixhuihua Bani: </div>
<div class='q2'>Mesulam, Maluc, Adaía, Jasub, Seal huan Ramot. </div>
<div class='q'>
<span class="verse" id="ER10_30">30&#160;</span>Tlen iteipan ixhuihua Pahat Moab: </div>
<div class='q2'>Adna, Quelal, Benaía, Maasías, Matanías, Bezaleel, Binúi huan Manasés. </div>
<div class='q'>
<span class="verse" id="ER10_31">31&#160;</span>Tlen iteipan ixhuihua Harim: </div>
<div class='q2'>Eliezer, Isaías, Malquías, Semaías, Simeón, 
<span class="verse" id="ER10_32">32&#160;</span>Benjamín, Maluc huan Semarías. </div>
<div class='q'>
<span class="verse" id="ER10_33">33&#160;</span>Tlen iteipan ixhuihua Hasum: </div>
<div class='q2'>Matenai, Matata, Zabad, Elifelet, Jeremai, Manasés huan Simei. </div>
<div class='q'>
<span class="verse" id="ER10_34">34&#160;</span>Tlen iteipan ixhuihua Bani: </div>
<div class='q2'>Madai, Amram, Uel, 
<span class="verse" id="ER10_35">35&#160;</span>Benaía, Bedías, Quelúhi, 
<span class="verse" id="ER10_36">36&#160;</span>Vanías, Meremot, Eliasib, 
<span class="verse" id="ER10_37">37&#160;</span>Matanías, Matenai huan Jaasai. </div>
<div class='q'>
<span class="verse" id="ER10_38">38&#160;</span>Tlen iteipan ixhuihua Binúi: </div>
<div class='q2'>Simei, 
<span class="verse" id="ER10_39">39&#160;</span>Selemías, Natán, Adaía, 
<span class="verse" id="ER10_40">40&#160;</span>Macnadebai, Sasai, Sarai, 
<span class="verse" id="ER10_41">41&#160;</span>Azareel, Selemías, Semarías, 
<span class="verse" id="ER10_42">42&#160;</span>Salum, Amarías huan José. </div>
<div class='q'>
<span class="verse" id="ER10_43">43&#160;</span>Huan tlen iteipan ixhuihua Nebo: </div>
<div class='q2'>Jeiel, Matatías, Zabad, Zebina, Jadau, Joel huan Benaía. </div>
<div class='p'>
<span class="verse" id="ER10_44">44&#160;</span>Nochi ni tlacame catli nica eltoc inintoca mocuilijtoyaj sihuame catli amo israelitame huan sequin nopa sihuame ya quinmacatoyaj ininconehua.</div><div class="footnote">
<hr />
</div>
</div></body></html>
