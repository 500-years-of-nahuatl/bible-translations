<!DOCTYPE html>
<html>
 <head>
  <meta charset="utf-8"/>
  <meta content="width=device-width, initial-scale=1" name="viewport"/>
  <meta content="#083F0E" name="theme-color"/>
  <title>
   San Mateo 11
  </title>
  <script src="js/jquery-1.11.3.min.js" type="text/javascript">
  </script>
  <script src="js/popcorn-complete.min.js" type="text/javascript">
  </script>
  <script src="js/jquery.tooltipster.min.js" type="text/javascript">
  </script>
  <script src="js/app-builder-audio.js" type="text/javascript">
  </script>
  <script src="js/app-builder-footnotes.js" type="text/javascript">
  </script>
  <script src="js/app-builder-menus.js" type="text/javascript">
  </script>
  <script src="js/app-builder-video.js" type="text/javascript">
  </script>
  <script src="js/book-names.js" type="text/javascript">
  </script>
  <link href="css/tooltipster.css" rel="stylesheet" type="text/css"/>
  <link href="./manifest.webmanifest" rel="manifest"/>
  <link href="./icons/apple-touch-icon.png" rel="apple-touch-icon"/>
  <link href="css/sab-stylesheet.css" rel="stylesheet" type="text/css"/>
  <script type="text/javascript">
   // Audio
$(window).load(function() {

var pop = Popcorn("#audio");

var timings = [
    { label: "1a", start: 3.38, end: 9.57 },
    { label: "1b", start: 9.82, end: 17.21 },
    { label: "2a", start: 17.46, end: 22.11 },
    { label: "2b", start: 22.36, end: 27.03 },
    { label: "3a", start: 27.28, end: 28.65 },
    { label: "3b", start: 28.9, end: 32.85 },
    { label: "3c", start: 33.1, end: 35.69 },
    { label: "4a", start: 35.94, end: 37.87 },
    { label: "4b", start: 38.12, end: 43.01 },
    { label: "5a", start: 43.26, end: 46.43 },
    { label: "5b", start: 46.68, end: 51.65 },
    { label: "5c", start: 51.9, end: 53.31 },
    { label: "5d", start: 53.56, end: 54.67 },
    { label: "5e", start: 54.92, end: 56.91 },
    { label: "5f", start: 57.16, end: 59.97 },
    { label: "6", start: 60.22, end: 64.25 },
    { label: "7a", start: 64.5, end: 66.89 },
    { label: "7b", start: 67.14, end: 71.05 },
    { label: "7c", start: 71.3, end: 72.65 },
    { label: "7d", start: 72.9, end: 74.55 },
    { label: "7e", start: 74.8, end: 80.71 },
    { label: "8a", start: 80.96, end: 82.53 },
    { label: "8b", start: 82.78, end: 86.17 },
    { label: "8c", start: 86.42, end: 91.71 },
    { label: "9a", start: 91.96, end: 92.59 },
    { label: "9b", start: 92.84, end: 93.75 },
    { label: "9c", start: 94, end: 95.91 },
    { label: "9d", start: 96.16, end: 97.11 },
    { label: "9e", start: 97.36, end: 99.87 },
    { label: "10a", start: 100.12, end: 103.47 },
    { label: "10b", start: 103.72, end: 104.35 },
    { label: "10c", start: 104.6, end: 107.05 },
    { label: "10d", start: 107.3, end: 110.27 },
    { label: "11a", start: 110.52, end: 111.93 },
    { label: "11b", start: 112.18, end: 113.97 },
    { label: "11c", start: 114.22, end: 118.17 },
    { label: "11d", start: 118.42, end: 119.75 },
    { label: "11e", start: 120, end: 123.25 },
    { label: "12a", start: 123.5, end: 129.25 },
    { label: "12b", start: 129.5, end: 134.83 },
    { label: "13a", start: 135.08, end: 136.83 },
    { label: "13b", start: 137.08, end: 142.95 },
    { label: "14a", start: 143.2, end: 144.93 },
    { label: "14b", start: 145.18, end: 148.87 },
    { label: "15a", start: 149.12, end: 150.47 },
    { label: "15b", start: 150.72, end: 152.29 },
    { label: "16a", start: 152.54, end: 156.69 },
    { label: "16b", start: 156.94, end: 162.47 },
    { label: "17a", start: 162.72, end: 163.75 },
    { label: "17b", start: 164, end: 167.13 },
    { label: "17c", start: 167.38, end: 168.69 },
    { label: "17d", start: 168.94, end: 171.63 },
    { label: "17e", start: 171.88, end: 173.19 },
    { label: "18a", start: 173.44, end: 174.81 },
    { label: "18b", start: 175.06, end: 177.41 },
    { label: "18c", start: 177.66, end: 180.41 },
    { label: "19a", start: 180.66, end: 183.23 },
    { label: "19b", start: 183.48, end: 184.65 },
    { label: "19c", start: 184.9, end: 188.03 },
    { label: "19d", start: 188.28, end: 193.13 },
    { label: "19e", start: 193.38, end: 197.81 },
    { label: "20a", start: 198.06, end: 205.21 },
    { label: "20b", start: 205.46, end: 207.07 },
    { label: "20c", start: 207.32, end: 208.27 },
    { label: "21a", start: 208.52, end: 211.13 },
    { label: "21b", start: 211.38, end: 213.89 },
    { label: "21c", start: 214.14, end: 219.93 },
    { label: "21d", start: 220.18, end: 227.55 },
    { label: "21e", start: 227.8, end: 231.77 },
    { label: "22a", start: 232.02, end: 233.35 },
    { label: "22b", start: 233.6, end: 237.49 },
    { label: "22c", start: 237.74, end: 242.57 },
    { label: "23a", start: 242.82, end: 245.25 },
    { label: "23b", start: 245.5, end: 249.01 },
    { label: "23c", start: 249.26, end: 251.87 },
    { label: "23d", start: 252.12, end: 257.01 },
    { label: "23e", start: 257.26, end: 260.03 },
    { label: "24a", start: 260.28, end: 261.57 },
    { label: "24b", start: 261.82, end: 265.69 },
    { label: "24c", start: 265.94, end: 270.25 },
    { label: "25a", start: 270.5, end: 271.93 },
    { label: "25b", start: 272.18, end: 273.39 },
    { label: "25c", start: 273.64, end: 274.51 },
    { label: "25d", start: 274.76, end: 278.61 },
    { label: "25e", start: 278.86, end: 283.29 },
    { label: "25f", start: 283.54, end: 287.65 },
    { label: "26a", start: 287.9, end: 288.47 },
    { label: "26b", start: 288.72, end: 289.19 },
    { label: "26c", start: 289.44, end: 291.67 },
    { label: "27a", start: 291.92, end: 295.19 },
    { label: "27b", start: 295.44, end: 297.57 },
    { label: "27c", start: 297.82, end: 299.75 },
    { label: "27d", start: 300, end: 301.85 },
    { label: "27e", start: 302.1, end: 304.21 },
    { label: "27f", start: 304.46, end: 308.89 },
    { label: "28a", start: 309.14, end: 315.49 },
    { label: "28b", start: 315.74, end: 317.91 },
    { label: "29a", start: 318.16, end: 321.79 },
    { label: "29b", start: 322.04, end: 325.01 },
    { label: "29c", start: 325.26, end: 328.37 },
    { label: "30a", start: 328.62, end: 333.27 },
    { label: "30b", start: 333.52, end: 338.55 }
];

initAudioTimings(pop, timings);
});

$(document).ready(function() {
});

// Chapters
var chapters = [ { start: 1, end: 28 }];
var hasIntro = false;
var baseRef  = "nsu-40-MAT-";
  </script>
 </head>
 <body class="browser" dir="LTR">
  <div id="book-menu">
  </div>
  <div id="chapter-menu">
  </div>
  <div id="toolbar-top">
   <div class="navigation-top">
    <span class="button">
     <a href="" title="Previous Book">
      &lt;&lt;
     </a>
    </span>
    <span class="button">
     <a href="nsu-40-MAT-010.html" title="Previous Chapter">
      &lt;
     </a>
    </span>
    <span id="book-selector">
     <a href="#" onclick="toggleBookMenu(); return false;">
      San Mateo
     </a>
    </span>
    <span id="chapter-selector">
     <a href="#" onclick="toggleChapterMenu(chapters, hasIntro, baseRef); return false;">
      11
     </a>
    </span>
    <span class="button">
     <a href="nsu-40-MAT-012.html" title="Next Chapter">
      &gt;
     </a>
    </span>
    <span class="button">
     <a href="nsu-41-MRK-001.html" title="Next Book">
      &gt;&gt;
     </a>
    </span>
   </div>
  </div>
  <div id="content">
   <a id="v1">
   </a>
   <div class="m">
    <div class="c-drop">
     11
    </div>
    <div class="txs" id="T1a">
     Ijkuak Jesús otlanki okinnajnavati tlán kichivaskeh in majtlaktli ivan ome tlen okinmachtiaya,
    </div>
    <div class="txs" id="T1b">
     ijkuakó Ye oyá de ompa otlamachtito iva otetlapovito de itlajtol in Dios itech oksekimeh altepemeh de yejón región.
    </div>
    <span id="bookmarks1">
    </span>
   </div>
   <div class="s">
    <div id="s1">
     Otlatitlanki in Juan tlen tlabautisaro
    </div>
   </div>
   <div class="r">
    <div id="r1">
     (
     <span class="reflink">
      <a href="nsu-42-LUK-007.html#v18">
       Lc. 7:18-35
      </a>
     </span>
     )
    </div>
   </div>
   <span id="bookmarks1">
   </span>
   <a id="v2">
   </a>
   <div class="p">
    <div class="txs" id="T2a">
     <span class="v">
      2
     </span>
     <span class="vsp">
     </span>
     Ijkuak Juan otzaktoka telpiloya iva ijkuak okimatki tlen okichivaya in Cristo,
    </div>
    <div class="txs" id="T2b">
     ijkuakó ome momachtijkeh de Juan okintitlanki ma viah ma kittatih in Jesús,
    </div>
    <span id="bookmarks2">
    </span>
    <a id="v3">
    </a>
    <div class="txs" id="T3a">
     <span class="v">
      3
     </span>
     <span class="vsp">
     </span>
     para ma kitlajtlaniitih:
    </div>
   </div>
   <div class="p">
    <div class="txs" id="T3b">
     —¿Kox yen tejwatzi tiCristo tlen tikchiah vitz se tonali,
    </div>
    <div class="txs" id="T3c">
     o noso moneki ok tikchixtoskeh?
    </div>
    <span id="bookmarks3">
    </span>
   </div>
   <span id="bookmarks3">
   </span>
   <a id="v4">
   </a>
   <div class="p">
    <div class="txs" id="T4a">
     <span class="v">
      4
     </span>
     <span class="vsp">
     </span>
     Jesús okinnankili:
    </div>
   </div>
   <div class="p">
    <div class="txs" id="T4b">
     —Xiviah xikilvitih in Juan nochi tlen imejvah inkittah ivan inkikakih.
    </div>
    <span id="bookmarks4">
    </span>
    <a id="v5">
    </a>
    <div class="txs" id="T5a">
     <span class="v">
      5
     </span>
     <span class="vsp">
     </span>
     Xikilvikah ke tlen amo otlachiayah axka yi tlachiah,
    </div>
    <div class="txs" id="T5b">
     in koxomeh yi nejnemih iva tlen opalania innakayo yopajtikeh de inkokolis.
    </div>
    <div class="txs" id="T5c">
     Tlen amo otlakakiah,
    </div>
    <div class="txs" id="T5d">
     axka yi tlakakih,
    </div>
    <div class="txs" id="T5e">
     in mikameh oksemi moyolitiah,
    </div>
    <div class="txs" id="T5f">
     iva in prowestih kikakih in yankuik kuali tlajtoli.
    </div>
    <span id="bookmarks5">
    </span>
    <a id="v6">
    </a>
    <div class="txs" id="T6">
     <span class="v">
      6
     </span>
     <span class="vsp">
     </span>
     Iva ma paki tlen amo kipolova itlaneltokalis nonavak.
    </div>
    <span id="bookmarks6">
    </span>
   </div>
   <span id="bookmarks6">
   </span>
   <a id="v7">
   </a>
   <div class="p">
    <div class="txs" id="T7a">
     <span class="v">
      7
     </span>
     <span class="vsp">
     </span>
     Tlen momachtijkeh de Juan ijkuak oyajkeh,
    </div>
    <div class="txs" id="T7b">
     ijkuakó Jesús ope kintlapovia in gentejtih aserka de Juan,
    </div>
    <div class="txs" id="T7c">
     iva okinmilvi:
    </div>
   </div>
   <div class="p">
    <div class="txs" id="T7d">
     —¿Tlán onkittatoh kan tlavaki?
    </div>
    <div class="txs" id="T7e">
     ¿Onkittatoh se tlakatl tlen itlaneltokalis kivivika in ejekatl kemi ijkuak in ejekatl kivivika se akatl?
    </div>
    <span id="bookmarks7">
    </span>
    <a id="v8">
    </a>
    <div class="txs" id="T8a">
     <span class="v">
      8
     </span>
     <span class="vsp">
     </span>
     ¿Tonses akin onkittatoh?
    </div>
    <div class="txs" id="T8b">
     ¿Onkittatoh se tlakatl tlen konakia itzotzol tlen kuali?
    </div>
    <div class="txs" id="T8c">
     Imejvah kuali inkimatih ke tlen konakiah intzotzol tlen kuali kateh inchan wejwei tlanavatijkeh.
    </div>
    <span id="bookmarks8">
    </span>
    <a id="v9">
    </a>
    <div class="txs" id="T9a">
     <span class="v">
      9
     </span>
     <span class="vsp">
     </span>
     Tonses,
    </div>
    <div class="txs" id="T9b">
     ¿akin onkittatoh?
    </div>
    <div class="txs" id="T9c">
     ¿Onkittatoh se tiotenejmachti?
    </div>
    <div class="txs" id="T9d">
     Yi neli,
    </div>
    <div class="txs" id="T9e">
     ye okatka okachi ke se tiotenejmachti.
    </div>
    <span id="bookmarks9">
    </span>
    <a id="v10">
    </a>
    <div class="txs" id="T10a">
     <span class="v">
      10
     </span>
     <span class="vsp">
     </span>
     Se lado in Tiotlajkuiloli tlajtova de yen Juan,
    </div>
    <div class="txs" id="T10b">
     kijtova:
    </div>
   </div>
   <div class="q top-spacing">
    <div class="txs" id="T10c">
     Ne niktitlani notlatitlanil moyakapa,
    </div>
   </div>
   <div class="q">
    <div class="txs" id="T10d">
     ma sa kiyektlali in ojtli para ijkuak tivalmuikas.
    </div>
    <span id="bookmarks10">
    </span>
   </div>
   <span id="bookmarks10">
   </span>
   <a id="v11">
   </a>
   <div class="m">
    <div class="txs" id="T11a">
     <span class="v">
      11
     </span>
     <span class="vsp">
     </span>
     Yi neli nimechilvia,
    </div>
    <div class="txs" id="T11b">
     ke de nochtin tlaltikpaktlakah,
    </div>
    <div class="txs" id="T11c">
     amo onka oksé tlen ma yeto okachi mejor ke Juan tlen tlabautisaro.
    </div>
    <div class="txs" id="T11d">
     Pero kan Dios tlanavatia,
    </div>
    <div class="txs" id="T11e">
     se tlen amo ipanitalistli yejón okachi mejor ke Juan.
    </div>
    <span id="bookmarks11">
    </span>
   </div>
   <span id="bookmarks11">
   </span>
   <a id="v12">
   </a>
   <div class="p">
    <div class="txs" id="T12a">
     <span class="v">
      12
     </span>
     <span class="vsp">
     </span>
     ’Desde ijkuak in Juan tlen tlabautisaro ope tetlapovia de itlajtol in Dios iva asta axka,
    </div>
    <div class="txs" id="T12b">
     in gentejtih tlen amo ixmavkemeh sa tlawel kitzatzakuiliah kan Dios tlanavatia.
    </div>
    <span id="bookmarks12">
    </span>
    <a id="v13">
    </a>
    <div class="txs" id="T13a">
     <span class="v">
      13
     </span>
     <span class="vsp">
     </span>
     Antes de ovalaskia in Juan,
    </div>
    <div class="txs" id="T13b">
     nochtin tiotenejmachtijkeh ivan itlanavatil Moisés okijtojkeh tlán panolos satepa.
    </div>
    <span id="bookmarks13">
    </span>
    <a id="v14">
    </a>
    <div class="txs" id="T14a">
     <span class="v">
      14
     </span>
     <span class="vsp">
     </span>
     Iva tla inkineltokaskeh o noso amo,
    </div>
    <div class="txs" id="T14b">
     Juan yen tiotenejmachti Elías tlen okipiaya de vitz.
    </div>
    <span id="bookmarks14">
    </span>
    <a id="v15">
    </a>
    <div class="txs" id="T15a">
     <span class="v">
      15
     </span>
     <span class="vsp">
     </span>
     Tlen kimati tlakaki,
    </div>
    <div class="txs" id="T15b">
     ma kikaki.
    </div>
    <span id="bookmarks15">
    </span>
   </div>
   <span id="bookmarks15">
   </span>
   <a id="v16">
   </a>
   <div class="p">
    <div class="txs" id="T16a">
     <span class="v">
      16
     </span>
     <span class="vsp">
     </span>
     ’¿Tlán ika velis nikinparejaros in gentejtih de nin tiempo?
    </div>
    <div class="txs" id="T16b">
     Kateh kemi chokojtih tlen motlaliah maviltiah tiankistli iva kintzajtziliah inyoliknivah,
    </div>
    <span id="bookmarks16">
    </span>
    <a id="v17">
    </a>
    <div class="txs" id="T17a">
     <span class="v">
      17
     </span>
     <span class="vsp">
     </span>
     iva kinmilviah:
    </div>
    <div class="txs" id="T17b">
     “Otimechtlapichilijkeh ika flauta para ximijtotikah,
    </div>
    <div class="txs" id="T17c">
     iva amo onmijtotijkeh.
    </div>
    <div class="txs" id="T17d">
     Otimechtlakuikilijkeh se tlakuikali teyolkoko,
    </div>
    <div class="txs" id="T17e">
     iva amo onchokakeh.”
    </div>
    <span id="bookmarks17">
    </span>
    <a id="v18">
    </a>
    <div class="txs" id="T18a">
     <span class="v">
      18
     </span>
     <span class="vsp">
     </span>
     Porke ovala in Juan,
    </div>
    <div class="txs" id="T18b">
     tlen omosavaya iva amo okonia vino,
    </div>
    <div class="txs" id="T18c">
     iva imejvah onkijtovayah kipia se amo kuali ejekatl.
    </div>
    <span id="bookmarks18">
    </span>
    <a id="v19">
    </a>
    <div class="txs" id="T19a">
     <span class="v">
      19
     </span>
     <span class="vsp">
     </span>
     Satepa ovala iKone in Tlakatl,
    </div>
    <div class="txs" id="T19b">
     tlen tlakua iva koni,
    </div>
    <div class="txs" id="T19c">
     iva imejvah inkijtovah ke apistli iva tlavanki,
    </div>
    <div class="txs" id="T19d">
     iva inkijtovah invah movika in tlajtlakolejkeh iva in kobradortih de impuestos.
    </div>
    <div class="txs" id="T19e">
     Pero in tlamatilistli de Dios moteititia por tlen kichivah tlen ipilvah.
    </div>
    <span id="bookmarks19">
    </span>
   </div>
   <div class="s">
    <div id="s2">
     Gentejtih tlen amo tlavelkakeh
    </div>
   </div>
   <div class="r">
    <div id="r2">
     (
     <span class="reflink">
      <a href="nsu-42-LUK-010.html#v13">
       Lc. 10:13-15
      </a>
     </span>
     )
    </div>
   </div>
   <span id="bookmarks19">
   </span>
   <a id="v20">
   </a>
   <div class="p">
    <div class="txs" id="T20a">
     <span class="v">
      20
     </span>
     <span class="vsp">
     </span>
     Ijkuakó Jesús ope kinmajva in gentejtih tlen chantih itech altepemeh kan okinchi okachi miekeh tetzavimeh,
    </div>
    <div class="txs" id="T20b">
     porke amo omoyolkuapayah.
    </div>
    <div class="txs" id="T20c">
     Okijto:
    </div>
    <span id="bookmarks20">
    </span>
   </div>
   <span id="bookmarks20">
   </span>
   <a id="v21">
   </a>
   <div class="p">
    <div class="txs" id="T21a">
     <span class="v">
      21
     </span>
     <span class="vsp">
     </span>
     —¡Ay de imejvah gentejtih de Corazín!
    </div>
    <div class="txs" id="T21b">
     ¡Ay de imejvah gentejtih de Betsaida!
    </div>
    <div class="txs" id="T21c">
     Porke tla itech altepetl de Tiro iva de Sidón okinmitaskiah in tetzavimeh tlen imejvah yonkimitakeh,
    </div>
    <div class="txs" id="T21d">
     yi ke tiempo yomoyolkopaskiah iva okonakiskiah intzotzol tlen tetzojtzopiti iva omotlekonexviskiah itech intzonteko,
    </div>
    <div class="txs" id="T21e">
     para kiteititiskeh ke ayakmo kinekih kichivaskeh tlajtlakoli.
    </div>
    <span id="bookmarks21">
    </span>
    <a id="v22">
    </a>
    <div class="txs" id="T22a">
     <span class="v">
      22
     </span>
     <span class="vsp">
     </span>
     Pero Ne nimechilvia,
    </div>
    <div class="txs" id="T22b">
     ke neká tonali ijkuak Dios kijtos akin tlajtlakole iva akin amo,
    </div>
    <div class="txs" id="T22c">
     imejvah intlajyoviskeh okachi ke in gentejtih de altepetl de Tiro iva de Sidón.
    </div>
    <span id="bookmarks22">
    </span>
    <a id="v23">
    </a>
    <div class="txs" id="T23a">
     <span class="v">
      23
     </span>
     <span class="vsp">
     </span>
     Iva imejvah gentejtih de Capernaum,
    </div>
    <div class="txs" id="T23b">
     ¿inkiyejyekovah inkiseliskeh tetlakitalistli itech ilvikak?
    </div>
    <div class="txs" id="T23c">
     ¡Pues asta miktla imechtlalchitlaliskeh!
    </div>
    <div class="txs" id="T23d">
     Porke tla in gentejtih de Sodoma okimitaskiah in tetzavimeh tlen imejvah yonkimitakeh,
    </div>
    <div class="txs" id="T23e">
     yejón altepetl oyeskia asta axka.
    </div>
    <span id="bookmarks23">
    </span>
    <a id="v24">
    </a>
    <div class="txs" id="T24a">
     <span class="v">
      24
     </span>
     <span class="vsp">
     </span>
     Pero Ne nimechilvia,
    </div>
    <div class="txs" id="T24b">
     ke neká tonali ijkuak Dios kijtos akin tlajtlakole iva akin amo,
    </div>
    <div class="txs" id="T24c">
     imejvah intlajyoviskeh okachi ke nekateh gentejtih de región de Sodoma.
    </div>
    <span id="bookmarks24">
    </span>
   </div>
   <div class="s">
    <div id="s3">
     Xivikikah nonavak iva ximosevikah
    </div>
   </div>
   <div class="r">
    <div id="r3">
     (
     <span class="reflink">
      <a href="nsu-42-LUK-010.html#v21">
       Lc. 10:21-22
      </a>
     </span>
     )
    </div>
   </div>
   <span id="bookmarks24">
   </span>
   <a id="v25">
   </a>
   <div class="p">
    <div class="txs" id="T25a">
     <span class="v">
      25
     </span>
     <span class="vsp">
     </span>
     Itech nekateh tonaltih,
    </div>
    <div class="txs" id="T25b">
     Jesús okijto:
    </div>
   </div>
   <div class="p">
    <div class="txs" id="T25c">
     —NoTajtzi,
    </div>
    <div class="txs" id="T25d">
     nimitzweijkachiva tejwatzi tlen moaxka in ilvikak ivan tlaltikpaktli.
    </div>
    <div class="txs" id="T25e">
     Porke otikinmititih ninmeh tlamantih tlen yolyamankeh kemi oyeskia konemeh,
    </div>
    <div class="txs" id="T25f">
     iva amo otikinmititih tlen momachiliah kimatih iva kipiah tlamatilistli.
    </div>
    <span id="bookmarks25">
    </span>
    <a id="v26">
    </a>
    <div class="txs" id="T26a">
     <span class="v">
      26
     </span>
     <span class="vsp">
     </span>
     Kema,
    </div>
    <div class="txs" id="T26b">
     noTajtzi,
    </div>
    <div class="txs" id="T26c">
     porke tejwatzi ijkó otikmonekilti.
    </div>
    <span id="bookmarks26">
    </span>
   </div>
   <span id="bookmarks26">
   </span>
   <a id="v27">
   </a>
   <div class="p">
    <div class="txs" id="T27a">
     <span class="v">
      27
     </span>
     <span class="vsp">
     </span>
     ’NoTajtzi onechmakak ma niknavati nochi tlen onka.
    </div>
    <div class="txs" id="T27b">
     Iva Ne niiKone amika nechixmati,
    </div>
    <div class="txs" id="T27c">
     sino san yen noTajtzi nechixmati.
    </div>
    <div class="txs" id="T27d">
     Iva amika kixmati noTajtzi,
    </div>
    <div class="txs" id="T27e">
     sino san yen Ne niiKone nikixmati.
    </div>
    <div class="txs" id="T27f">
     Iva noijki kixmatiskeh tlen akinmeh Ne nikneki ma kixmatikah noTajtzi.
    </div>
    <span id="bookmarks27">
    </span>
    <a id="v28">
    </a>
    <div class="txs" id="T28a">
     <span class="v">
      28
     </span>
     <span class="vsp">
     </span>
     Xivikikah nonavak nochtin imejvah tlen yonsotlavakeh iva intlamamajtokeh ika miek tlamantli tesotla,
    </div>
    <div class="txs" id="T28b">
     iva Ne nikchivas ximosevikah.
    </div>
    <span id="bookmarks28">
    </span>
    <a id="v29">
    </a>
    <div class="txs" id="T29a">
     <span class="v">
      29
     </span>
     <span class="vsp">
     </span>
     Xikchivakah tlen Ne nimechnavatia iva ximomachtikah de Ne,
    </div>
    <div class="txs" id="T29b">
     porke Ne niyolyamanki iva amo nimoweíneki.
    </div>
    <div class="txs" id="T29c">
     Iva ijkó notech velis mosevis imoanima.
    </div>
    <span id="bookmarks29">
    </span>
    <a id="v30">
    </a>
    <div class="txs" id="T30a">
     <span class="v">
      30
     </span>
     <span class="vsp">
     </span>
     Porke in tekitl tlen Ne nikneki imejvah xikchivakah mach ovi para inkichivaskeh,
    </div>
    <div class="txs" id="T30b">
     iva tlen Ne nikneki imejvah xikmamakah mach etik para inkimamaskeh.
    </div>
    <span id="bookmarks30">
    </span>
   </div>
   <div class="footer">
    <div class="footer-line">
     <span class="footer">
      <b>
       Texto:
      </b>
      © 2017,
      <a class="web-link" href="http://www.wycliffe.org">
       Wycliffe Bible Translators, Inc.
      </a>
     </span>
    </div>
    <div class="footer-line">
     <span class="footer">
      <b>
       Audio:
      </b>
      ℗ 2016,
      <a class="web-link" href="https://live.bible.is/bible/NSUWBT/MAT/1">
       Hosanna, Bible.is
      </a>
     </span>
    </div>
    <div class="footer-line">
     <span class="footer">
      — Visite
      <a class="web-link" href="https://scriptureearth.org/00e-Escrituras_Indice.php?sortby=lang&amp;name=nsu&amp;ISO_ROD_index=124">
       www.ScriptureEarth.org
      </a>
      para más materiales en náhuatl de la Sierra Negra.
     </span>
    </div>
   </div>
  </div>
  <div id="toolbar-bottom">
   <div class="audio-player">
    <audio controls="" id="audio">
     <source id="audio1" src="https://cloud.faithcomesbyhearing.com/mp3audiobibles2/NSUWBTN2DA/B01___11_San_Mateo___NSUWBTN2DA.mp3"/>
    </audio>
   </div>
  </div>
  <script src="./pwa-main.js" type="text/javascript">
  </script>
  <script>
   var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
  </script>
 </body>
</html>
