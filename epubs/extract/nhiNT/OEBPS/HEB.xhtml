<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="nhi" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>In Yancuic Tlahtolsintilil HEBREOS 1</title>
</head>
<body dir='ltr'>
<ul class='tnav'>
<li><a href='index.xhtml'>HEBREOS</a></li>
</ul><ul class='tnav'><li><a href='HEB.xhtml#HB1_0'>1</a></li>
<li><a href='HEB.xhtml#HB2_0'>2</a></li>
<li><a href='HEB.xhtml#HB3_0'>3</a></li>
<li><a href='HEB.xhtml#HB4_0'>4</a></li>
<li><a href='HEB.xhtml#HB5_0'>5</a></li>
<li><a href='HEB.xhtml#HB6_0'>6</a></li>
<li><a href='HEB.xhtml#HB7_0'>7</a></li>
<li><a href='HEB.xhtml#HB8_0'>8</a></li>
<li><a href='HEB.xhtml#HB9_0'>9</a></li>
<li><a href='HEB.xhtml#HB10_0'>10</a></li>
</ul><ul class='tnav'>
<li><a href='HEB.xhtml#HB11_0'>11</a></li>
<li><a href='HEB.xhtml#HB12_0'>12</a></li>
<li><a href='HEB.xhtml#HB13_0'>13</a></li>
</ul>

<div class='main' id='HB0_0'>

<div class='mt2'>In amatlahcuilol tlen oquimihcuiluilihqueh in tlaniltocanih </div>
<div class='mt'>Hebreos  </div>
<div class='psalmlabel' id='HB1_0'> 1</div>
<div class='s'>Dios techonnotza ica niConetzin </div>
<div class='p'>

<span class="verse" id="HB1_1">1&#160;</span>Ya uehcau, Dios micpa uan tlatlamantli oquinnotz in toyauehcautahuan ica nintlahtol in teotlanauatanih. </div>
<div class='m'>
<span class="verse" id="HB1_2">2&#160;</span>Pero axan, itich niyacatlamilis in tonalmeh, Dios techonnotza ica niConetzin, naquin ocaxcatih nochi, uan naquin ica Yehuatzin oquichiu nochi tlen cah. </div>
<div class='m'>
<span class="verse" id="HB1_3">3&#160;</span>Itich Yehuatzin niConetzin monextia quen tlailiuis mouisticatzintli Dios, uan itich monextia yec quen ameh Dios. Uan nochi tlen cah, niConetzin icchicautoc ica in chicaualis tlen icpia nitlahtoltzin. [Ica nimiquilitzin] otechonchipau den totlahtlacol, uan omotlalihtzinoh iyecmapantzinco in Dios Ueyihcatzintli ompa iluicac campa motlanauatilia Dios. </div>
<div class='s'>Jesucristo ocachi ueyihcatzintli uan amo in iluicactlatitlanten </div>
<div class='p'>
<span class="verse" id="HB1_4">4&#160;</span>Uan ohcon niConetzin ocachi tlapanauihtoc uan amo in iluicactlatitlanten, nic ocaxcatihqueh se toocaatl tlen ocachi tlapanauihtoc uan amo yehuan. </div>
<div class='m'>
<span class="verse" id="HB1_5">5&#160;</span>Pues Dios amo queman oquiluih se iluicactlatitlantli: </div>
<div class='q'>Touatzin tonnoconeu, </div>
<div class='q'>neh axan inmitzontiquiuahcatlalia.<a href='#FN1' epub:type='noteref' class='noteref'>*</a> </div>
<div class='m'>Dion amo queman oquihtoh de se iluicactlatitlantli: </div>
<div class='q'>Neh nisqui nipapan, </div>
<div class='q'>uan yeh isqui noconeu.<a href='#FN2' epub:type='noteref' class='noteref'>†</a> </div>
<div class='m'>
<span class="verse" id="HB1_6">6&#160;</span>Uan noiuqui ihcuac Dios oconteixmatiltih nisintiConetzin nican tlalticpac, ocmihtaluih: </div>
<div class='q'>Ixtlacachiuacan Yehuatzin, nochtin iiluicactlatitlancauan Dios. </div>
<div class='m'>
<span class="verse" id="HB1_7">7&#160;</span>Uan den iluicactlatitlanten ihquin ictoua: </div>
<div class='q'>Yehuatzin quinchiua niiluicactlatitlancauan quemeh in ehecatl, </div>
<div class='q'>nitiquitcauan quinchiua queh tlitl tlen mocuicuitoc.<a href='#FN3' epub:type='noteref' class='noteref'>‡</a> </div>
<div class='m'>
<span class="verse" id="HB1_8">8&#160;</span>Pero de niConetzin conmihtaluia: </div>
<div class='q'>Tonmotlanauatilia, Tehuatzin Dios, ica in sintitl nochipa; </div>
<div class='q'>campa Tehuatzin tonmotlanauatilia cah yec tlanauatilis. </div>
<div class='q'>
<span class="verse" id="HB1_9">9&#160;</span>Itcontlasohtla in yecchiualistli </div>
<div class='q'>uan itconcocolia in tlen amo cuali chiualis, </div>
<div class='q'>ica non Dios, naquin moDios, </div>
<div class='q'>omitzonpihpin tonueyitiquiuahtlayacanqui </div>
<div class='q'>uan moyolo contemitia ica paquilis </div>
<div class='q'>ocachi uan amo nocsiquin naquin mouantzin cateh.<a href='#FN4' epub:type='noteref' class='noteref'>§</a> </div>
<div class='m'>
<span class="verse" id="HB1_10">10&#160;</span>Noiuqui conmihtaluia: </div>
<div class='q'>Tehuatzin toTecotzin, ipeuyan nochi, otcomochiuilihtzinoh in tlalticpactli, </div>
<div class='q'>uan in iluicac ica momatzitzin otcomochiuilihtzinoh. </div>
<div class='q'>
<span class="verse" id="HB1_11">11&#160;</span>Nochi nin yacatlamis, masqui ohcon, Tehuatzin nochipa tonmetztias. </div>
<div class='q'>Nochi non ihsoliutas quemeh se tlaquemitl. </div>
<div class='q'>
<span class="verse" id="HB1_12">12&#160;</span>Uan itcontotolonos quemeh se tlaquemitl, </div>
<div class='q'>uan itquimonpatlas. </div>
<div class='q'>Masqui ohcon Tehuatzin ayic mopatla mochiualitzin, </div>
<div class='q'>uan moyolilitzin ayic yacatlamis.<a href='#FN5' epub:type='noteref' class='noteref'>*</a> </div>
<div class='m'>
<span class="verse" id="HB1_13">13&#160;</span>Dios amo queman oquiluih se iluicactlatitlantli: </div>
<div class='q'>Xonmotlalihtzino noyecmapan, </div>
<div class='q'>uan inquintlalis itlampa mocxitzitzin aquihqueh mitzoncocoliah.<a href='#FN6' epub:type='noteref' class='noteref'>†</a> </div>
<div class='m'>
<span class="verse" id="HB1_14">14&#160;</span>Pues tlamilauca, nochtin in iluicactlatitlanten yeh espíritus itlamatlancauan Dios, tlatitlanten maquinmatlanican naquin imaxcatis in temaquixtilis.  </div>
<div class='psalmlabel' id='HB2_0'> 2</div>
<div class='s'>Amo matsicantlalican in temaquixtilistli </div>
<div class='p'>
<span class="verse" id="HB2_1">1&#160;</span>Ica non moniqui ocachi matmotemacacan inauac in tlahtol tlen cualica temaquixtilistli tlen yotcaqueh, amo yeh itpolouah in ohtli. </div>
<div class='m'>
<span class="verse" id="HB2_2">2&#160;</span>Pues tla in tlanauatil tlen in iluicactlatitlanten otechmatilticoh itquitah simi chicaualiseh nitlahtol, nic nochi naquin ocsihsimat uan amo octlacamat ocsilih tlatzacuiltil ohcon quen icnamiqui, </div>
<div class='m'>
<span class="verse" id="HB2_3">3&#160;</span>¿tehuan quenih itcholouilisqueh in tlatzacuiltil tlaqueh san itsihsimatih nin ueyi temaquixtilis? Pues nin temaquixtilis octematiltih achtoh yen toTecotzin, uan satepan otechmatiltihqueh naquin innohmah occaqueh de Yehuatzin. </div>
<div class='m'>
<span class="verse" id="HB2_4">4&#160;</span>Sannoiuqui Dios sansican inuan noiuqui yeh otechmatiltih ica nescayomeh, tetzauimeh, ica miqueh iluicacchiualisten, uan ica in Espíritu Santo tlen contemactia tlatlamantli uililistli ohcon quemeh Yehuatzin nitlaniquilitzin. </div>
<div class='s'>Cristo omochiutzinoco tlalticpactlacatl uan ohcon otechonmaquixtih </div>
<div class='p'>
<span class="verse" id="HB2_5">5&#160;</span>Dios amo oquintlalih yen iluicactlatitlanten matlanauatican itich in tlalticpac tlen satepan isqui, de tlen axan ittlahtohtoqueh. </div>
<div class='m'>
<span class="verse" id="HB2_6">6&#160;</span>Tla yeh, canah itich in Teotlahtolamatl acah oquihtoh: </div>
<div class='q'>¿Tlenoh in tlalticpactlacatl, tleca itconilnamiqui, </div>
<div class='q'>uan tlenoh niconeu in tlacatl, tleca tonmomohsiuihtzinoua ipampa? </div>
<div class='q'>
<span class="verse" id="HB2_7">7&#160;</span>Otcontlalih tipitzin mai ocachi tzohtzocotzin uan amo in iluicactlatitlanten, </div>
<div class='q'>otconmomactilih uehcapan toocaatl uan tetlacachiualis, </div>
<div class='q'>uan otcomocauililih quemeh teteco itich nochi motlachiualitzin, </div>
<div class='q'>
<span class="verse" id="HB2_8">8&#160;</span>uan imac otcomocauilih nochi. </div>
<div class='m'>Uan tla Dios oconmactih nochi imac, ictosniqui amo omocau itlah tlen amo ocmactihqueh. Masqui axan ayamo itquitah nochi ya icpixtoc imac.<a href='#FN7' epub:type='noteref' class='noteref'>*</a> </div>
<div class='m'>
<span class="verse" id="HB2_9">9&#160;</span>Pero itquitah Jesús, naquin Dios ocontlalih tipitzin mai ocachi tzohtzocotzin uan amo in iluicactlatitlanten, axan icpia uehcapan toocaatl uan tetlacachiualis nic otlahyouih itich in miquilis. Dios ica nitetlasohitalitzin tlen otechonpialih, ocmoniquiltih Jesús mamomiquilihtzino ipampa itnochtinten. </div>
<div class='p'>
<span class="verse" id="HB2_10">10&#160;</span>Tlamilauca, ohcon omonic macmochiuilihtzino Dios, naquin oconchiu nochi tlen cah, uan naquin conchicautoc nochi. Omonic iccauas matlahyoui Jesús, para ohcon oixpitlantah omochiutzinoh se mahsic cuali tlayacanqui naquin uilis techmactis in temaquixtilistli. Pues Dios ocomoniquiltihtzinoh quinuicas miqueh ipiluantzitzin itich nimouisticachantzin. </div>
<div class='m'>
<span class="verse" id="HB2_11">11&#160;</span>Pues naquin techonsicantlalia den tlahtlacol uan tehuan naquin ya ittlasicantlalilten, san se topapan itpiah. Ica non Jesús amo pinaua technotzas ticniuan, </div>
<div class='m'>
<span class="verse" id="HB2_12">12&#160;</span>uan conmihtaluia itich in Teotlahtolamatl: </div>
<div class='q'>Intenonotzas mochiualitzin innauac nochi nocniuan, </div>
<div class='q'>uan inmitzmotlacachiuilihtzinos campa nichicautoqueh mitzmotlacachiuilihtoqueh.<a href='#FN8' epub:type='noteref' class='noteref'>†</a> </div>
<div class='m'>
<span class="verse" id="HB2_13">13&#160;</span>Uan noiuqui quihtoua: </div>
<div class='q'>Neh inmoyolchicauas inauactzinco Dios.<a href='#FN9' epub:type='noteref' class='noteref'>‡</a> </div>
<div class='m'>Uan teuan ictoua: </div>
<div class='q'>Nican nicah, inuan coconeh tlen Dios onechinmactih.<a href='#FN10' epub:type='noteref' class='noteref'>§</a> </div>
<div class='p'>
<span class="verse" id="HB2_14">14&#160;</span>Ica non, ohcon quemeh ninqueh coconeh icpiah intlalnacayo uan imeso, Jesús sannoiuqui omochiutzinoh tlalticpactlacatl uan oquipix itlalnacayo uan ieso, para ohcon ica nimiquilitzin, Jesús oquitlan naquin ocpiaya in chicaualis itich in miquilis, yen amocuali. </div>
<div class='m'>
<span class="verse" id="HB2_15">15&#160;</span>Uan ohcon yoquintohton nochtin naquin itich nochi ninyolilis ocatcah temac nic ocmouilayah in miquilis. </div>
<div class='m'>
<span class="verse" id="HB2_16">16&#160;</span>Tlamilauca, Yehuatzin amo oquinpaleuico yen iluicactlatitlanten, tla yeh oquinpaleuico naquin ualeuah inauac Abraham. </div>
<div class='m'>
<span class="verse" id="HB2_17">17&#160;</span>Ica non omonic itich nochi mai ameh queh nicniuan, para ohcon uilis isqui se ueyiteopixcatlayacanqui teicnoitani uan tlatlacamatini inauactzinco Dios, uan ohcon uilis quintlahtlacolchipauas in tlalticpactlacameh. </div>
<div class='m'>
<span class="verse" id="HB2_18">18&#160;</span>Pues Yehuatzin inohmah otlapanoc ihcuac in tlahtlacol oquinic icyoltilanas, ica non axan Yehuatzin chicaucatzintli uan ohcon uili quinmatlani naquin in tlahtlacol icniqui quinyoltilanas.  </div>
<div class='psalmlabel' id='HB3_0'> 3</div>
<div class='s'>Jesucristo ocachi ueyihcatzintli uan amo in Moisés </div>
<div class='p'>
<span class="verse" id="HB3_1">1&#160;</span>Ica non, nocniuan iaxcauan Dios, namehuantzitzin naquin Yehuatzin onamechonnotz xonpouican iuantzin ompa iluicac, ixcontlalican namotlachialis inauactzinco Cristo Jesús, naquin Dios ocualtitlan tonauac quemeh ueyiteopixcatlayacanqui den tlaniltoquilis tlen itpiah. </div>
<div class='m'>
<span class="verse" id="HB3_2">2&#160;</span>Jesús otlatlacamat itich nochi tlen ocmoluilih Yehuatzin naquin ocontlalih itich non tiquitl, sannoiuqui quemeh Moisés otlatlacamat itich nochi tlen Yehuatzin oquiluih macchiua innauac nochi in chayotl Israel. </div>
<div class='m'>
<span class="verse" id="HB3_3">3&#160;</span>Pero Jesús icnamiqui uehcapantlalilis ocachi uan amo Moisés, ohcon queh in calchiuani ocachi icnamiqui uehcapantlalilis uan amo in cali. </div>
<div class='m'>
<span class="verse" id="HB3_4">4&#160;</span>Se cali uilica acah icchiua. Pero naquin ocmochiuilih nochi tlen cah yeh yen Dios. </div>
<div class='m'>
<span class="verse" id="HB3_5">5&#160;</span>Moisés tlamilauca otlatlacamat quemeh itiquitcau Dios itich nochi tlen Dios octiquitih macchiua itich in chayotl Israel, uan nitiquiu se tlanihniuiltil de tlen Yehuatzin satepan ocontematiltisquia. </div>
<div class='m'>
<span class="verse" id="HB3_6">6&#160;</span>Pero Cristo yeh otlatlacamat queh teconeu itich yehua nichan. Uan non chayotl yeh yen tehuan, tla queh milauac [hasta in toyacatlamilis] amo itcauah itmoyolchicauah uan itpaquih ica tlen itchiah. </div>
<div class='s'>Niconeuan Dios moseuiah inauactzinco </div>
<div class='p'>
<span class="verse" id="HB3_7">7&#160;</span>Ica non, ohcon quen ictoua in Espíritu Santo itich in Teotlahtolamatl: </div>
<div class='q'>Tla axan nanconcaquih nitlahtoltzin Dios, </div>
<div class='q'>
<span class="verse" id="HB3_8">8&#160;</span>amo ixconchicauacan namoyolo quemeh naquin onechixnamiqueh, </div>
<div class='q'>itich necah tonal ihcuac san ocniqueh nechtlatlatasqueh, campa tlauaquilistlah, </div>
<div class='q'>
<span class="verse" id="HB3_9">9&#160;</span>campa san ocniqueh nechtlatlatasqueh namotahuan, </div>
<div class='q'>uan onechtlatlataqueh masqui ome poual xiuitl yoquitztoyah nochiualis. </div>
<div class='q'>
<span class="verse" id="HB3_10">10&#160;</span>Ica non oncualan inuan </div>
<div class='q'>uan onquihtoh: “Yehuan nochipa san mixpolohtinimih, </div>
<div class='q'>uan amo ictlacamatih notlanauatil.” </div>
<div class='q'>
<span class="verse" id="HB3_11">11&#160;</span>Ica non itich notlauel neh onmoyectencau: </div>
<div class='q'>“¡Amo calaquisqueh campa intemactia noseuilis!”<a href='#FN11' epub:type='noteref' class='noteref'>*</a> </div>
<div class='p'>
<span class="verse" id="HB3_12">12&#160;</span>Cuali xonmotlatlatacan, nocniuan tlaniltocanih, amo yeh semeh namehuantzitzin nanconpiah namoyolo tentoc ica amocualyotl uan amo tlaniltoca, uan namechonchiualtia xonmoxilocan ixconcauacan Dios naquin meuiltihticah. </div>
<div class='m'>
<span class="verse" id="HB3_13">13&#160;</span>Yehyeh xonmosepanyolchicauacan nochipa, axan ihcuac oc ayamo tlami nin tonal de temaquixtilistli. Ohcon ixconchiuacan amo yeh semeh namehuantzitzin icchicaua niyolo ica nitlacahcayaualis in tlahtlacol. </div>
<div class='m'>
<span class="verse" id="HB3_14">14&#160;</span>Pues axan ya itpouih iuantzin Cristo, tla queh milauac amo itcauah itmoyolchicauah inauactzinco hasta in toyacatlamilis, ohcon queh ihcuac otpeuqueh ittlaniltocah inauactzinco. </div>
<div class='p'>
<span class="verse" id="HB3_15">15&#160;</span>Ica non ihquin ictoua in Teotlahtolamatl: </div>
<div class='q'>Tla axan nanconcaquih nitlahtoltzin Dios, </div>
<div class='q'>amo ixconchicauacan namoyolo </div>
<div class='q'>quemeh naquin onechixnamiqueh. </div>
<div class='m'>
<span class="verse" id="HB3_16">16&#160;</span>¿Aquihqueh oquixnamiqueh Dios masqui yoccacah nitlahtoltzin? ¿Quenat amo nochtin naquin Moisés oquinquixtih de Egipto? </div>
<div class='m'>
<span class="verse" id="HB3_17">17&#160;</span>¿Uan aquihqueh innauac ocualantoya Yehuatzin ome poual xiuitl? ¿Quenat amo yeh naquin otlahtlacohqueh, uan ouitzqueh uan omiqueh campa tlauaquilistlah? </div>
<div class='m'>
<span class="verse" id="HB3_18">18&#160;</span>¿Uan inauac aquihqueh omoyectencau Dios amo calaquisqueh campa Yehuatzin contemactia niseuilitzin? ¿Quenat amo innauac naquin amo otlatlacamatqueh?<a href='#FN12' epub:type='noteref' class='noteref'>†</a> </div>
<div class='m'>
<span class="verse" id="HB3_19">19&#160;</span>Tlamilauca itquitah, amo ouiliqueh ocalaqueh nic amo otlaniltocaqueh.  </div>
<div class='psalmlabel' id='HB4_0'> 4</div>
<div class='p'>
<span class="verse" id="HB4_1">1&#160;</span>Ica non, axan quen oc catqui in tlahtol tlen omoyectencautzinoh de itcalaquisqueh campa Yehuatzin contemactia niseuilitzin, cuali xonmotlatlatacan, amo yeh semeh namehuantzitzin mocaua tlacuitlapan uan amo calaqui. </div>
<div class='m'>
<span class="verse" id="HB4_2">2&#160;</span>Porque quemeh tehuan uan quemeh yehuan, otechmatiltihqueh in tlahtol tlen technonotza de niseuilitzin. Masqui ohcon, yehuan amotlen oquinmatlan in tlahtol tlen occaqueh, pues ihcuac occaqueh amo ocniltocaqueh. </div>
<div class='m'>
<span class="verse" id="HB4_3">3&#160;</span>Pero naquin yotniltocaqueh nitlahtoltzin itcalaquih campa Yehuatzin contemactia niseuilitzin. De non iseuilitzin Yehuatzin otlahtoh ihcuac ihquin oquihtoh: </div>
<div class='q'>Ica non itich notlauel neh onmoyectencau: </div>
<div class='q'>¡Amo calaquisqueh campa intemactia noseuilis!<a href='#FN13' epub:type='noteref' class='noteref'>*</a> </div>
<div class='m'>Masqui Yehuatzin Dios conpixtoc niseuilitzin desde ihcuac ocontlamichiu in tlalticpactli. </div>
<div class='m'>
<span class="verse" id="HB4_4">4&#160;</span>Pues canah itich Teotlahtolamatl itquitah tlahtoua ihquin den chicometonal: </div>
<div class='q'>Itich in chicometonal, ihcuac Dios oconyeecoh nochi nitlachiualitzin, omoseuih.<a href='#FN14' epub:type='noteref' class='noteref'>†</a> </div>
<div class='m'>
<span class="verse" id="HB4_5">5&#160;</span>Uan ocsipa ihquin quihtoua: </div>
<div class='q'>¡Amo calaquisqueh campa intemactia noseuilis! </div>
<div class='m'>
<span class="verse" id="HB4_6">6&#160;</span>Pero nic poliuih ocsiquin calaquisqueh campa Dios contemactia niseuilitzin, uan nic naquin achtoh oquinmatiltihqueh in tlahtol de niseuilitzin amo ocalaqueh, nic amo otlatlacamatqueh, </div>
<div class='m'>
<span class="verse" id="HB4_7">7&#160;</span>ica non Dios ocsipa ocontlalih ocse tonal masecalaqui itich niseuilitzin, uan non tonal yeh axan. Yehua de tlen otlahtoh David ihcuac mic xiuitl yopanoc, uan oquihtoh: </div>
<div class='q'>Tla axan nanconcaquih nitlahtoltzin Dios, </div>
<div class='q'>amo ixconchicauacan namoyolo.<a href='#FN15' epub:type='noteref' class='noteref'>‡</a> </div>
<div class='m'>
<span class="verse" id="HB4_8">8&#160;</span>Tla Josué oquimahxitani in israelitas itich in tlen milauac iseuilitzin Dios, Dios acmo ocsipa otlahtosquia de ocse tonal. </div>
<div class='m'>
<span class="verse" id="HB4_9">9&#160;</span>Ica non, yec itquitah catqui oc se seuilis tlen quinchia naquin pouih iaxcatzitzin Dios. </div>
<div class='m'>
<span class="verse" id="HB4_10">10&#160;</span>Naquin calaqui campa Dios contemactia niseuilitzin, moseuia de nichiualis, sannoiuqui ohcon quemeh Dios omoseuih de nitlachiualitzin. </div>
<div class='m'>
<span class="verse" id="HB4_11">11&#160;</span>Ica non, matmochicauacan, matcalaquican campa Yehuatzin contemactia niseuilitzin, uan ohcon amo yeh acah quintlasaluilia icchiua quemeh naquin amo otlatlacamatqueh. </div>
<div class='p'>
<span class="verse" id="HB4_12">12&#160;</span>Tlamilauca, nitlahtoltzin Dios yoltoc uan icpia uililistli, uan ocachi tlatiqui uan amo se espada tlen ocan tlatentil. Calaqui hasta toyolihtic uan hasta itich in toanima, uan tosahsaliuyan uan hasta iihtic in toomiyo, uan ictlatlata in totlayoluilis uan toyoltlaniquilis. </div>
<div class='m'>
<span class="verse" id="HB4_13">13&#160;</span>Itich nochi tlen Yehuatzin ocmochiuilihtzinoh amo cah itlah tlen uilis motlaatis de nitlachialitzin, nochi cah tlanespan uan comotilihtoc Yehuatzin, naquin inauactzinco itquixpantisqueh nochi tlen itchiuah. </div>
<div class='s'>Jesucristo toueyiteopixcatlayacancau </div>
<div class='p'>
<span class="verse" id="HB4_14">14&#160;</span>Uan nic axan itpiah se toueyiteopixcatlayacancau naquin oahsic iluicac inauactzinco Dios, yen Jesús iConetzin Dios, amo matmihcuanican, yehyeh matmochicauacan itich in tlaniltoquilistli tlen otsilihqueh. </div>
<div class='m'>
<span class="verse" id="HB4_15">15&#160;</span>Pues itpiah se toueyiteopixcatlayacancau naquin techonahsicamati, icmati nic toixcoyan amo itchicauaqueh itmotzacuilisqueh ihcuac in tlahtlacol tetilana. Yehuatzin sannoiuqui quemeh tehuan in tlahtlacol itich nochi oquinic icyoltilanas, masqui ohcon Yehuatzin amo otlahtlacoh. </div>
<div class='m'>
<span class="verse" id="HB4_16">16&#160;</span>Ica non, matmotoquican ica mic yolchicaualis, inauac nitiquiuahcaicpal Dios campa Yehuatzin metzticah ica nitetlasohitalitzin, uan ompa itcahsisqueh teicnoitalis, tetlasohitalis, uan tepaleuilis yec ihcuac monictoc.  </div>
<div class='psalmlabel' id='HB5_0'> 5</div>
<div class='p'>
<span class="verse" id="HB5_1">1&#160;</span>Nochi ueyiteopixcatlayacanqui tlapihpintli tlatzalan den tlacameh, uan ictlaliah itich non tiquitl maquintlahtoui in tocniuan inauactzinco Dios, uan macteixpanti nintetlaocolil uan nintlahpialtlatemactil ipampa nintlahtlacol. </div>
<div class='m'>
<span class="verse" id="HB5_2">2&#160;</span>Yeh uili quimicnomati naquin amo icmatih tlen cuali uan ixpoliutoqueh, pues yeh noiuqui itich tlensa tlahtlacol amo chicauac. </div>
<div class='m'>
<span class="verse" id="HB5_3">3&#160;</span>Uan ica non uilica icpia tlen ictemactis tlatemactil ipampa nitlahtlacol, uan ipampa nintlahtlacol in tocniuan.<a href='#FN16' epub:type='noteref' class='noteref'>*</a> </div>
<div class='p'>
<span class="verse" id="HB5_4">4&#160;</span>Uan amacah uilis san yeh inohmah mochiuas ueyiteopixcatlayacanqui, tlamo sayeh naquin Dios icnotza icmactis non uehcapantlalilis, quemeh oquichiu iuan Aarón.<a href='#FN17' epub:type='noteref' class='noteref'>†</a> </div>
<div class='m'>
<span class="verse" id="HB5_5">5&#160;</span>Noiuqui ohcon Cristo amo san yeh inohmah oquian non uehcapantlalilis uan omochiutzinoh ueyiteopixcatlayacanqui, tla yeh Dios ocueyihcachiu ihcuac oquiluih: </div>
<div class='q'>Touatzin tonnoConeu; </div>
<div class='q'>neh axan inmitzontiquiuahcatlalia.<a href='#FN18' epub:type='noteref' class='noteref'>‡</a> </div>
<div class='m'>
<span class="verse" id="HB5_6">6&#160;</span>Uan ocsican itich in Teotlahtolamatl noiuqui quihtoua: </div>
<div class='q'>Tehuatzin tonteopixqui ica in sintitl nochipa, </div>
<div class='q'>uan moteopixcayo sannoiuqui ohcon quemeh niteopixcayo in Melquisedec.<a href='#FN19' epub:type='noteref' class='noteref'>§</a> </div>
<div class='m'>
<span class="verse" id="HB5_7">7&#160;</span>Cristo, ihcuac oc oninimia nican itich nin tlalticpactli, omotlatlautaya uan chicauac ocmonochilihtzinouaya ica choquistli, omotlatlautaya inauactzinco Dios naquin ocpiaya in chicaualis icpaleuis den miquilistli,<a href='#FN20' epub:type='noteref' class='noteref'>*</a> uan Yehuatzin ocontencac nic otlamouilaya inauactzinco. </div>
<div class='m'>
<span class="verse" id="HB5_8">8&#160;</span>Uan masqui Yehuatzin iConetzin Dios, ica tlen otlahyouih oixpitlan itich in tlatlacamatilis. </div>
<div class='m'>
<span class="verse" id="HB5_9">9&#160;</span>Uan ohcon ihcuac Yehuatzin yomochiutzinoh mahsic yec itich nochi, oquinmactih temaquixtilistli tlen ica in sintitl nochipa nochtin naquin ictlacamatih. </div>
<div class='m'>
<span class="verse" id="HB5_10">10&#160;</span>Uan Dios octlalih ueyiteopixcatlayacanqui ohcon quemeh niteopixcayo in Melquisedec. </div>
<div class='s'>Nehmachtilis innauac naquin iccauah in tlaniltoquilis </div>
<div class='p'>
<span class="verse" id="HB5_11">11&#160;</span>De nochi nin, itpiah mic tlen uilis itnamechoniluisqueh, pero oueh senamechonahsicamatiltis, pues simi yonamonmocuipqueh namonyoliqueh para namontlaahsicamatisqueh. </div>
<div class='m'>
<span class="verse" id="HB5_12">12&#160;</span>Yocnamiquia namonisqueh namontlamachtanih, nic ya namonuehcauten itich in tlaniltoquilis, uan yeh nesi axan moniqui yancuica senamechonmachtis nitlamachtilis Dios tlen secsaloua ihcuac yaquin peua setlaniltoca. Yonamonmocuipqueh quemeh in piltzintli tlen moniqui conis leche nic ayamo uili quicua itlah tlacual. </div>
<div class='m'>
<span class="verse" id="HB5_13">13&#160;</span>Pues nochi naquin yoltoc san ica leche ictosniqui ayamo icyequixmati catliyeh in yec tlamachtilis, nic yeh oc queh piltzintli. </div>
<div class='m'>
<span class="verse" id="HB5_14">14&#160;</span>Pero in tlacual quicuah aquihqueh yoahsiqueh itich in chicaualistli, naquin ya icmatih ictlatlatasqueh tlen cuali uan tlen amo, pues ohcon yoquihmatiltihqueh nintlalnamic.  </div>
<div class='psalmlabel' id='HB6_0'> 6</div>
<div class='p'>
<span class="verse" id="HB6_1">1&#160;</span>Ica non, amo matmocauacan san itich tlen achtoh otechmachtihqueh de Cristo ihcuac yaquin opeu ittlaniltocah, yehyeh matiacan ocachi tlaixpan, mahsic matmoscaltican itich in tlaniltoquilis. Acmo mamoniqui matechmachtican moniqui semoyolcuipas, moniqui sequincauas in chiualisten tlen teuicah itich miquilis, uan moniqui setlaniltocas inauactzinco Dios, </div>
<div class='m'>
<span class="verse" id="HB6_2">2&#160;</span>sannoiuqui in tlamachtilis den tlacuatequilis, uan de tlenoh ictosniqui ihcuac quintlaliah ninmauan intich in tlaniltocanih, den yancuicayolilistli den miquemeh, uan de ihcuac Dios conitas tlenoh icnamiqui sehse ica in sintitl nochipa. </div>
<div class='m'>
<span class="verse" id="HB6_3">3&#160;</span>Yeh nin itchiuasqueh, tiasqueh ocachi tlaixpan, tla Dios comoniquiltia. </div>
<div class='p'>
<span class="verse" id="HB6_4">4&#160;</span>Nin ixconmatican: Naquin se tonal ocsilihqueh nitlanetzin Dios uan teuan oquitaqueh quen mouistic nitetlaocoliltzin Dios, uan opouqueh iuan in Espíritu Santo, </div>
<div class='m'>
<span class="verse" id="HB6_5">5&#160;</span>uan noiuqui oquixmatqueh quen mouistic nitlahtoltzin Dios, uan oquixmatqueh in chicaualis tlen poui itich in tlalticpactli tlen ualahtoc, </div>
<div class='m'>
<span class="verse" id="HB6_6">6&#160;</span>uan masqui nochi non oquixmatqueh, uan yeh occauqueh in tlaniltoquilis, nonqueh tocniuan acmo uili ocsipa sequinyolchicaua mamoyolcuipacan, pues yehuan quemeh oisquia yancuica icsohsatoqueh itich in cruz niConetzin Dios, uan icchiutoqueh ocsipa macuitzcacan. </div>
<div class='m'>
<span class="verse" id="HB6_7">7&#160;</span>Quemeh in tlali tlen icchichina in quiyauitl tlen micpa uitzi itich, ohcon ninqueh tocniuan: tla non tlali ictemactia cuali tlatiyotl inauac naquin ictiquitilia, icpias nitlateochiualitzin Dios, </div>
<div class='m'>
<span class="verse" id="HB6_8">8&#160;</span>pero tla ictemactia uitztli uan san tlensa xiuitl, amitlah ipatiu, yeh icsilis tlauelitalis uan niyacatlamilis isqui yen tlitl. </div>
<div class='s'>Amo matmihcuanican itich tlen Yehuatzin omoyectencautzinoh techontlaaxcatis </div>
<div class='p'>
<span class="verse" id="HB6_9">9&#160;</span>Masqui ohcon ittlahtouah, ityecmatih nic namehuantzitzin, nocniuan tlasohten, namechonchia tlen cuali, tlen uitz iuan in temaquixtilistli. </div>
<div class='m'>
<span class="verse" id="HB6_10">10&#160;</span>Pues tlamilauca, Dios yeh nochipa comochiuilia tlen yec, uan ica non amo conilcauas tlen yonanconchiuqueh ica tetlasohtlalistli ipampa nitoocaatzin, uan quen onanquimonmatlanqueh niaxcatzitzin Yehuatzin, uan nic oc nanquimonmatlantoqueh. </div>
<div class='m'>
<span class="verse" id="HB6_11">11&#160;</span>Tlen quemah, otniquisquiayah namehuantzitzin ohcon ixconchiutocan tlen cuali hasta namoyacatlamilis, ohcon nanconmatisqueh ica nochi yolchicaualis que Dios namechonmactis tlen nanconchiah. </div>
<div class='m'>
<span class="verse" id="HB6_12">12&#160;</span>Amo xonmocuipacan namontlatziuqueh, tlamo yeh ixquimontlasaluilican naquin ica nintlaniltoquilis uan quen tlaxicouah icsiliah tlen Dios omoyectencau quinmactis. </div>
<div class='p'>
<span class="verse" id="HB6_13">13&#160;</span>Ihcuac Dios omoyectencau inauac in Abraham, Dios omoyectencautzinoh ica yeh inohmah itoocaatzin, nic amo catqui ocse naquin ocachi ueyihcatzintli uan amo Dios, tlen ica nitoocaa omoyectencautzinosquiaya. </div>
<div class='m'>
<span class="verse" id="HB6_14">14&#160;</span>Ocmihtaluihtzinoh: “Tlamilauca, inmitzonmactis tlailiuis mic tlateochiualistli, uan tlailiuis inquinmiquiyaltis naquin oneuasqueh itich touatzin.”<a href='#FN21' epub:type='noteref' class='noteref'>*</a> </div>
<div class='m'>
<span class="verse" id="HB6_15">15&#160;</span>Uan ohcon, Abraham omochix ica pacahyouilistli, uan ocsilih tlen Dios omoyectencau inauac. </div>
<div class='m'>
<span class="verse" id="HB6_16">16&#160;</span>Ihcuac in tocniuan motencauah icchiuasqueh itlah, ictoocaayotiah naquin ocachi icuehcapanmatih, uan tla yocchiuqueh ohcon, ompa tlami tlahtol, acmo icpatlah nintlahtol. </div>
<div class='m'>
<span class="verse" id="HB6_17">17&#160;</span>Sannoiuqui ohcon Dios oquinic techyecmatiltis in tehuan naquin techtlaaxcatis, nic amo icpatlas nitlayoluilitzin ica tlen omoyectencautzinoh techtlaaxcatis, ica non omoyectencautzinoh ica nitoocaatzin. </div>
<div class='m'>
<span class="verse" id="HB6_18">18&#160;</span>Uan ohcon catqui nin ome tlamantli: ic se, Yehuatzin omoyectencautzinoh techontlaaxcatis, ic ome Yehuatzin ica nitoocaatzin omoyectencautzinoh. Nochi nin amo mopatlas, pues Yehuatzin amo istlacati. Uan ica nochi nin, itcahsih mahsic yolchicaualis tehuan naquin otmopaleuitoh inauactzinco uan otniltocaqueh in nichialistli tlen Dios otechmactih. </div>
<div class='m'>
<span class="verse" id="HB6_19">19&#160;</span>Necah nichialis yehua itlachicaualo in toyolo, quemeh in tipostlachicaualoni tlen icpia in barco. In tonichialis motlatzitzquilia campa tlailiuis tlamouisticapantzinco, tlahtic den tilmahtli tlen ictlahcoxiloua in teopantli,<a href='#FN22' epub:type='noteref' class='noteref'>†</a> </div>
<div class='m'>
<span class="verse" id="HB6_20">20&#160;</span>campa Jesús ocalac topampa otechontlapouilito in ohtli, uan omochiutzinoh ica in sintitl nochipa toueyiteopixcatlayacancatzin, uan niteopixcayo ohcon quemeh niteopixcayo in Melquisedec.<a href='#FN23' epub:type='noteref' class='noteref'>‡</a>  </div>
<div class='psalmlabel' id='HB7_0'> 7</div>
<div class='s'>Niteopixcayo Jesús moniuilia iuan niteopixcayo in Melquisedec </div>
<div class='p'>
<span class="verse" id="HB7_1">1&#160;</span>In Melquisedec oyah ueyitiquiuahqui ompa Salem, uan teopixqui inauac in Dios Ueyihcatzintli. Yeh oquis de Salem uan ocnamiquito in Abraham ihcuac yeh oualmocuip oquintlanito nocsiquin cuahcual tiquiuahqueh, uan Melquisedec oquiluih tlahtol de tlateochiualistli. </div>
<div class='m'>
<span class="verse" id="HB7_2">2&#160;</span>Uan Abraham ocmactih nimahtlacyo nochi tlen oquitlan itich non ixnamictli.<a href='#FN24' epub:type='noteref' class='noteref'>*</a> Nitoocaa in Melquisedec ictosniqui “ueyitiquiuahqui cuali tlayectlalani”, uan yeh ocatca ueyitiquiuahqui ompa Salem, tlen ictosniqui “seuilistli”, ica non nitoocaa noiuqui ictosniqui “ueyitiquiuahqui tlen cualica seuilistli”. </div>
<div class='m'>
<span class="verse" id="HB7_3">3&#160;</span>Amo tlen secmati de nipapan dion nimaman, dion amo secmati canih ualeuani, amo secmati quemanian ones dion quemanian omic. Moniuilia iuan niConetzin Dios, nic ueyiteopixcatlayacanqui ica in sintitl nochipa. </div>
<div class='p'>
<span class="verse" id="HB7_4">4&#160;</span>Ixconitacan, quen ueyi ipanti in Melquisedec. Hasta in Abraham, naquin itich itualeuah, yeh ocmactih nimahtlacyo tlen oquitlan itich non ixnamictli. </div>
<div class='m'>
<span class="verse" id="HB7_5">5&#160;</span>Tlamilauca, nitlanauatil Moisés quincauilia tlen ualeuah itich Leví, naquin teopixqueh, macsilican den israelitas, masequihto de nimicniuan, nimahtlacyo nochi tlen icpiah,<a href='#FN25' epub:type='noteref' class='noteref'>†</a> masqui maican ualeuanih inauac Abraham sannoiuqui quemeh yehuan. </div>
<div class='m'>
<span class="verse" id="HB7_6">6&#160;</span>Pero in Melquisedec amo opou semeh tlen oneuah itich Leví. Uan yeh masqui ohcon ocsilih imac in Abraham nimahtlacyo tlen oquitlan, uan Melquisedec octeochiu in Abraham, naquin Dios inauac omoyectencau. </div>
<div class='m'>
<span class="verse" id="HB7_7">7&#160;</span>Nin amacah uilis quihtos amo milauac, naquin teteochiua ocachi ueyi ipanti uan amo naquin icsilia in tlateochiualistli. </div>
<div class='m'>
<span class="verse" id="HB7_8">8&#160;</span>Uan tlamilauca, in teopixqueh ualeuanih inauac Leví, naquin nican icsiliah in mahtlacyo, yehuan tlalticpactlacameh naquin pohpoliuih, pero Melquisedec in Teotlahtolamatl ictematiltia yoltoc. </div>
<div class='m'>
<span class="verse" id="HB7_9">9&#160;</span>Uan ihcuac Abraham ocmactih in Melquisedec in mahtlacyo, ictosniqui noiuqui in teopixqueh tlen ualeuah itich Leví uan icsilia in mahtlacyo, noiuqui octemactihqueh. </div>
<div class='m'>
<span class="verse" id="HB7_10">10&#160;</span>Masqui in Leví, naquin ualeuani inauac Abraham, ayamo onesia ihcuac in Melquisedec ocnamiquito in Abraham. </div>
<div class='p'>
<span class="verse" id="HB7_11">11&#160;</span>Uan ohcon, tla in tocniuan ouilinih omochipauanih ica in tiquitl tlen niteopixcayo in Leví icchiua ica nitlanauatil Moisés, tla ohcon, ¿tleca oc omonic maualeua ocse teopixqui tlen niteopixcayo mai quemeh niteopixcayo in Melquisedec, uan amo quemeh niteopixcayo Aarón? </div>
<div class='m'>
<span class="verse" id="HB7_12">12&#160;</span>Uan tla mopatla in teopixcayotl, uilica moniqui noiuqui mopatlas in tlanauatil. </div>
<div class='m'>
<span class="verse" id="HB7_13">13&#160;</span>Pues Jesús, de naquin in Teotlahtolamatl ictematiltia non, Yehuatzin ualeuani itich ocse pantli de tocniuan, tlen amaquinten yehuan oyah teopixqui. </div>
<div class='m'>
<span class="verse" id="HB7_14">14&#160;</span>Tlamilauca, yec itmatoqueh in toTecotzin ualeua inauac Judá uan amo inauac Leví, uan nitlanauatil Moisés amotlen oquihtoh tla isqueh teopixqueh tlen ualeuah itich Judá. </div>
<div class='p'>
<span class="verse" id="HB7_15">15&#160;</span>Uan nochi nin ocachi cuali secahsicamati, pues nocse yancuic teopixqui tlen axan oualmoquitzteu, niteopixcayo ameh quemeh niteopixcayo in Melquisedec. </div>
<div class='m'>
<span class="verse" id="HB7_16">16&#160;</span>Yehuatzin amo omochiu teopixqui ica in tlanauatil tlen quihtoua itich aquih icpia tlen ualeuas, tla yeh omochiu teopixqui ica in chicaualis tlen ualeua itich niyolilis tlen icpia ica in sintitl nochipa. </div>
<div class='m'>
<span class="verse" id="HB7_17">17&#160;</span>De Yehuatzin ihquin motematiltia itich in Teotlahtolamatl: </div>
<div class='q'>Tehuatzin moteopixcayo isqui ica in sintitl nochipa, </div>
<div class='q'>uan moteopixcayo isqui quemeh niteopixcayo in Melquisedec.<a href='#FN26' epub:type='noteref' class='noteref'>‡</a> </div>
<div class='m'>
<span class="verse" id="HB7_18">18&#160;</span>Uan ohcon Yehuatzin ocsicantlalih in tlanauatil tlen achtoh, pues omotaco amo tematlani, uan amo ouilic oquichiu itlah topampa. </div>
<div class='m'>
<span class="verse" id="HB7_19">19&#160;</span>Pues in tlanauatil amo ouilic otechyectlalih inauactzinco Dios, uan ica non axan Yehuatzin otechmactih itlah ocachi cuali tlen ica uilis itmoyolchicauasqueh, uan ica uilis tahsisqueh inauactzinco Dios. </div>
<div class='p'>
<span class="verse" id="HB7_20">20&#160;</span>Uan nochi nin amo omochiu san ohcon, tla yeh Dios omoyectencau ica nitoocaatzin. </div>
<div class='m'>
<span class="verse" id="HB7_21">21&#160;</span>Pues nocsiquin teopixqueh tlamilauca amacah omoyectencau tla mochiuasqueh teopixqueh, pero Jesús omochiu teopixqui nic Dios omoyectencau isqui teopixqui, ihcuac ihquin oquihtoh: </div>
<div class='q'>In toTecotzin omoyectencautzinoh uan amo motlahtolpatlatzinos: </div>
<div class='q'>“Tehuatzin moteopixcayo isqui ica in sintitl nochipa, </div>
<div class='q'>uan moteopixcayo isqui quemeh niteopixcayo in Melquisedec.” </div>
<div class='m'>
<span class="verse" id="HB7_22">22&#160;</span>Uan ohcon ica Jesús oehcoc se tlahtolsintilil tlen ocachi cuali uan amo in tlen achtoh. </div>
<div class='m'>
<span class="verse" id="HB7_23">23&#160;</span>Nocsiquin teopixqueh yopanoqueh miqueh, pues ihcuac oyacatlamia ninyolilis ompa otlamia ninteopixcayo. </div>
<div class='m'>
<span class="verse" id="HB7_24">24&#160;</span>Pero nic Jesús ica in sintitl nochipa yoltoc, niteopixcayo ayic yacatlamis. </div>
<div class='m'>
<span class="verse" id="HB7_25">25&#160;</span>Ica non uili quinmaquixtia ica in sintitl nochipa, nochtin naquin ica Yehuatzin motoquiah inauactzinco Dios, pues Yehuatzin ica in sintitl nochipa yoltoc quintlahtouihtoc inauactzinco Dios. </div>
<div class='p'>
<span class="verse" id="HB7_26">26&#160;</span>Pues yeh nin ueyiteopixcatlayacanqui tlen otechpolouaya: mouistic yolchipauac, amo quixmati icchiuas tlen amo cuali, amotlen tlahtlacol itich, tlasicantlalil den tlahtlacouanih, uan ocuehcapantlalihqueh ocachi uehcapan uan amo in iluicac. </div>
<div class='m'>
<span class="verse" id="HB7_27">27&#160;</span>Uan Yehuatzin amo quemeh nocsiquin ueyiteopixcatlayacanqueh, tlen mostlah uilica ictlaliah tlahpialtlatemactil, achtoh ipampa yehuan nintlahtlacol, uan ompa ipampa nintlahtlacol in tocniuan.<a href='#FN27' epub:type='noteref' class='noteref'>§</a> Yehuatzin ihcuac omotemactihtzinoh ocmochiuilihtzinoh san ic sipa uan ica in sintitl nochipa. </div>
<div class='m'>
<span class="verse" id="HB7_28">28&#160;</span>Uan ohcon itquitah, nitlanauatil Moisés quintlalia uehueyiteopixcatlayacanqueh tlalticpactlacameh tlahtlacolehqueh; pero satepan de non, Dios ica in tlahtol tlen omoyectencau octlalih ueyiteopixcatlayacanqui yeh niConetzin, naquin mahsic chipauac ica in sintitl nochipa.  </div>
<div class='psalmlabel' id='HB8_0'> 8</div>
<div class='s'>Jesús techontlahtouia itich in yancuic tlahtolsintilil </div>
<div class='p'>
<span class="verse" id="HB8_1">1&#160;</span>Yeh nin tlen ittohtoqueh: itpiah se mouistic ueyiteopixcatlayacanqui naquin omotlalih iyecmapantzinco Yehuatzin in Dios Ueyihcatzintli, ompa in iluicac campa motlanauatilia.<a href='#FN28' epub:type='noteref' class='noteref'>*</a> </div>
<div class='m'>
<span class="verse" id="HB8_2">2&#160;</span>Uan yehua teopixqui tiquitoc itich in tlen milauac teopantli ompa in iluicac, tlen tlachiutli ica in toTecotzin uan amo ica ima tlalticpactlacatl. </div>
<div class='m'>
<span class="verse" id="HB8_3">3&#160;</span>Nochi ueyiteopixcatlayacanqui ictlaliah yehua mactemacti in tetlaocolil uan in tlatemactil inauactzinco Dios, uan ica non Jesús noiuqui omonic itlah tlen comotemactilihtzinos. </div>
<div class='m'>
<span class="verse" id="HB8_4">4&#160;</span>Tla Yehuatzin ometztiyani nican tlalticpac, Yehuatzin dion amo oisquia semeh den teopixqueh, pues ya cateh teopixqueh tlen icmactiah Dios in tlatemactilten quemeh quihtoua in tlanauatil. </div>
<div class='m'>
<span class="verse" id="HB8_5">5&#160;</span>Ninqueh teopixqueh itich in teopantli campa tiquitih, nochi san queh iecauil in tlen milauac teopantli tlen catqui iluicac. Pues in Moisés, ihcuac yocpeualtisquia icchiuas in teopantli de mantiado, Dios oquiluih: “Ixquita, ixchiua nochi ohcon quemeh tlen onmitznextilih itich in tipetl.”<a href='#FN29' epub:type='noteref' class='noteref'>†</a> </div>
<div class='m'>
<span class="verse" id="HB8_6">6&#160;</span>Pero axan niteopixcayo Jesús simi ocachi cuali nic techontlahtouihtoc inauactzinco Dios itich in tlahtolsintilil tlen ocachi cuali, tlen motlachicauilia itich in tlen ocachi mouistic tlateochiualistli tlen omoyectencautzinoh Yehuatzin tonauac. </div>
<div class='p'>
<span class="verse" id="HB8_7">7&#160;</span>Tlamilauca, tla non achtoh tlahtolsintilil amitlah ocpolouani, amo omoniquisquia ocse yancuic. </div>
<div class='m'>
<span class="verse" id="HB8_8">8&#160;</span>Pero Dios octeahsicamatiltih nic amo oahsitoya, ica non ictoua: </div>
<div class='q'>Ahsis in tonal, icmihtaluia in toTecotzin, </div>
<div class='q'>inchiuas ocse yancuic tlahtolsintilil iuan in tocniuan tlen pouih Israel uan Judá. </div>
<div class='q'>
<span class="verse" id="HB8_9">9&#160;</span>Amo isqui quemeh in tlahtolsintilil tlen onicchiu inuan namoyauehcautahuan </div>
<div class='q'>ihcuac onquinmauilan uan onquinquixtih den tlali Egipto. </div>
<div class='q'>Yehuan ihcuacon amo octlacamatqueh necah tlahtolsintilil, </div>
<div class='q'>ica non neh sa onquincau insel, quihtoua in toTecotzin. </div>
<div class='q'>
<span class="verse" id="HB8_10">10&#160;</span>Yeh nin in tlahtolsintilil tlen inchiuas inuan in tocniuan de Israel, </div>
<div class='q'>satepan itich nonqueh tonalmeh, quihtoua in toTecotzin: </div>
<div class='q'>Notlanauatil intlalis itich nintlayoluilis, </div>
<div class='q'>uan inquihcuilos itich ninyolo. </div>
<div class='q'>Uan neh nisqui ninDios, </div>
<div class='q'>uan yehuan pouisqueh noaxcauan. </div>
<div class='q'>
<span class="verse" id="HB8_11">11&#160;</span>Amaquin moniquis icmachtis nitlalticpaquicniu, </div>
<div class='q'>uan amaquin quiluis nicniu ihquin: </div>
<div class='q'>“¡Ixquixmati in toTecotzin!”, </div>
<div class='q'>pues ihcuacon nochi nechixmatisqueh, </div>
<div class='q'>mayeh naquin ocachi oc tzohtzocotzin </div>
<div class='q'>uan mayeh naquin ocachi ya ueyi. </div>
<div class='q'>
<span class="verse" id="HB8_12">12&#160;</span>Inquintlapohpoluis nochi nimamocualichiualis, </div>
<div class='q'>uan nintlahtlacol ayic oc inquilnamictos.<a href='#FN30' epub:type='noteref' class='noteref'>‡</a> </div>
<div class='m'>
<span class="verse" id="HB8_13">13&#160;</span>Ihcuac Dios quihtoua “yancuic tlahtolsintilil”, Yehuatzin techahsicamatiltihtoc non achtoh tlahtolsintilil yomocau tlacuitlapan, uan ixconmatican, tlen mocautiu tlacuitlapan uan yacatlantiu, ya pohpoliuis.  </div>
<div class='psalmlabel' id='HB9_0'> 9</div>
<div class='s'>In tiquitl itich in tlalticpacteopantli </div>
<div class='p'>
<span class="verse" id="HB9_1">1&#160;</span>In tlen achtoh tlahtolsintilil ocpiaya tlanauatil tlen octouaya quenih icchiuasqueh in tiquitl den tetlacachiualis, uan ocatca se tlalticpacteopantli. </div>
<div class='m'>
<span class="verse" id="HB9_2">2&#160;</span>Non tlalticpacteopantli otlahcoxiliutoya: in tlen omocauaya ic quiyauac octoocaayotayah Tlamouisticapantzinco. Ompa ocatca in candelero ica chicome tlauil, uan in mesa campa octlalayah in mahtlactlamome pan tlen tlatemactil. </div>
<div class='m'>
<span class="verse" id="HB9_3">3&#160;</span>Uan in tlen omocauaya ic tlahtic den tilmahtli tlen octlahcoxilohtoya in teopantli, octoocaayotayah Tlailiuis Tlamouisticapantzinco. </div>
<div class='m'>
<span class="verse" id="HB9_4">4&#160;</span>Ompa ocatca se altar tlachiutli ica oro tlen ipan octlatayah incienso, teuan ompa ocatca in arca ilnamicocatl den tlahtolsintilil tlen ic nouiyan oquimiliutoya ica oro. Iihtic non arca ocatca se xaloh tlachiutli ica oro tlen ocpiaya in maná. Uan noiuqui iihtic in arca ocatca nitopil in Aarón tlen oyancuicamaxiuyouac uan ocuipon, uan noiuqui ompa ocatcah in tipatlacten tlen intich oihcuiliutoya in tlanauatil den tlahtolsintilil. </div>
<div class='m'>
<span class="verse" id="HB9_5">5&#160;</span>Ipan in arca ocatcah iluicactlatitlanten tlachiuten ica oro, intoocaa querubines, tlen intich omonextaya nimouisticchipaucatlanetzin Dios, uan ica ninmaihtlapaluan ocpanquemiah in arca campa omochiuaya in tetlapohpoluilistli den tlahtlacol. De nochi non axan amo uilis ocachi intlahtos. </div>
<div class='p'>
<span class="verse" id="HB9_6">6&#160;</span>Ohcon ochihchiutoya nochi non, uan itich in calihtictli den teopantli tlen mocaua ic quiyauac, in teopixqueh mostlah calaquih ompa icchiuatiueh in tiquitl den tetlacachiualis. </div>
<div class='m'>
<span class="verse" id="HB9_7">7&#160;</span>Pero itich in calihtictli tlen mocaua ic tlahtic, ompa calaqui sayeh in ueyiteopixcatlayacanqui, uan calaqui sayen sipa in xiuitl. Uan ihcuac calaqui uilica icuica istli, tlen ictemactia ipampa nitlahtlacol uan ipampa nintlahtlacol in tocniuan tlen occhiuqueh uan amo ocmomacaqueh cuenta.<a href='#FN31' epub:type='noteref' class='noteref'>*</a> </div>
<div class='m'>
<span class="verse" id="HB9_8">8&#160;</span>Ica nochi nin in Espíritu Santo techahsicamatiltia nic ihcuac oc omochiutoya in tiquitl itich in calihtictli tlen mocaua ic quiyauac, ayamo omotlapouaya in ohtli tlen teuica campa Tlailiuis Tlamouisticapantzinco. </div>
<div class='m'>
<span class="verse" id="HB9_9">9&#160;</span>Nochi nin techcauilia se tlanextilil axan. Technextilia que nochi in tetlaocolil uan in tlatemactil amo uili icchiua mamomachilican acmo tlahtlacolehqueh naquin tetlacachiuah ohcon, </div>
<div class='m'>
<span class="verse" id="HB9_10">10&#160;</span>porque nin tlamantli tetlacachiualis ictenextilia san tlen uilis sequicuas uan seconis, uan mic tlamantli quenih semochipauas. Nochi non icpia tlen quitas san para tlen pani mota, uan Yehuatzin oquicau macpia chicaualis san hasta ihcuac Dios otlayectlalih. </div>
<div class='s'>In tiquitl itich in teopantli tlen cah iluicac </div>
<div class='p'>
<span class="verse" id="HB9_11">11&#160;</span>Pero axan youalmouicac Cristo, ueyiteopixcatlayacanqui de nochi in tlateochiualistli tlen Yehuatzin techualiquilia, uan metzticah itich in teopantli tlen ocachi ueyi uan tlen mahsic ahsitoc itich nochi, uan amo tlamachiutli, masequihto non teopantli amo poui nican tlalticpac. </div>
<div class='m'>
<span class="verse" id="HB9_12">12&#160;</span>Yehuatzin san ic sipa uan ica in sintitl nochipa ocalac campa Tlailiuis Tlamouisticapantzinco, uan Yehuatzin amo octemactito imeso in chivos uan piselohten, tlayeh yeh niesotzin. Uan ohcon ica otechontlaxtlau uan otechmaquixtih ica in sintitl nochipa. </div>
<div class='m'>
<span class="verse" id="HB9_13">13&#160;</span>Tla nimeso in cuapouehten uan chivos,<a href='#FN32' epub:type='noteref' class='noteref'>†</a> uan nitliconixo in becerrita,<a href='#FN33' epub:type='noteref' class='noteref'>‡</a> ihcuac ica quimahuichiah naquin amo chipauaqueh, quinchipaua ic pani, </div>
<div class='m'>
<span class="verse" id="HB9_14">14&#160;</span>¡quemach amo ocachi mic chicaualistli icpia niesotzin in Cristo!, naquin ica in Espíritu tlen metzticah ica in sintitl nochipa, omotemactih chipaucatzintli inauactzinco Dios, para icchipauas in totlalnamic den chiualis tlen teuica itich miquilis, uan ohcon uilis ittlacachiuasqueh Dios naquin meuiltihticah. </div>
<div class='p'>
<span class="verse" id="HB9_15">15&#160;</span>Ica non, Jesucristo yehua totetlahtouihcau tlen ica omochiu in yancuic tlahtolsintilil, para matsilican in tlateochiualistli tlen ica in sintitl nochipa uehcauas, tlen Dios omoyectencau quimaxcatis naquin oquinmonochilih. Porque Cristo ica nimiquilitzin yocontlaxtlau in totlahtlacol tlen otchiuqueh itich in tlen achtoh tlahtolsintilil. </div>
<div class='m'>
<span class="verse" id="HB9_16">16&#160;</span>Pues ihcuac acah icchiua se amatl campa quihtohtos tlenoh quimaxcatia sehse niconeuan, non amatl amitlah ipatiu tla ayamo miqui naquin icniqui tetlaaxcatis. </div>
<div class='m'>
<span class="verse" id="HB9_17">17&#160;</span>Porque ica nimiquilis naquin tetlaaxcatihtoc, non amatl cana nichicaualis, pero ihcuac ayamo momiquilia naquin tetlaaxcatihtoc non amatl ayamo cana chicaualis. </div>
<div class='m'>
<span class="verse" id="HB9_18">18&#160;</span>Ica non, noiuqui itich in tlen achtoh tlahtolsintilil omonic xauanis istli. </div>
<div class='m'>
<span class="verse" id="HB9_19">19&#160;</span>Pues ihcuac Moisés oquinmatiltih in tocniuan nochi tlen quihtoua in tlanauatil, oquian nimeso in piselohten uan den chivos iuan atl. Uan noiuqui oquian chichiltic tohmitl uan xiuitl de hisopo, uan ocpolactih itich in istli uan atl, uan ocahuichih in tlahcuilol uan nochtin in tocniuan. </div>
<div class='m'>
<span class="verse" id="HB9_20">20&#160;</span>Uan ihquin oquimiluih: “Nin yen istli tlen ica cana chicaualis in tlahtolsintilil tlen Yehuatzin oualtlanauatih para namehuantzitzin.”<a href='#FN34' epub:type='noteref' class='noteref'>§</a> </div>
<div class='m'>
<span class="verse" id="HB9_21">21&#160;</span>Uan noiuqui ica in istli ocahuichih in teopantli de mantiado iuan nochi tlen ompa occuiah ica in tetlacachiualis.<a href='#FN35' epub:type='noteref' class='noteref'>*</a> </div>
<div class='m'>
<span class="verse" id="HB9_22">22&#160;</span>Porque quen tlanauatil quihtoua, mic tlensa mochipaua ica istli, uan tla amo moxauania istli amo cah tetlapohpoluilistli.<a href='#FN36' epub:type='noteref' class='noteref'>†</a> </div>
<div class='s'>Cristo omotemactih san ic sipa uan ohcon otechonmaquixtih den tlahtlacol </div>
<div class='p'>
<span class="verse" id="HB9_23">23&#160;</span>Ica non, uilica omonic xauanis istli para ohcon ica mochipauas tlen san itlanihniuiltil tlen cah iluicac. Pero tlen poui iluicac uan amo san tlanihniuiltil, omonic se tlatemactil ocachi cuali. </div>
<div class='m'>
<span class="verse" id="HB9_24">24&#160;</span>Porque Cristo amo ocalac itich teopantli tlen in tlacameh occhiuqueh, tlen san itlanihniuiltil in tlen milauac teopantli. Tla yeh Cristo ocalac ompa iluicac, uan ompa motlatlautihticah topampa inauactzinco Dios. </div>
<div class='m'>
<span class="verse" id="HB9_25">25&#160;</span>Sannoiuqui Cristo amo micpa omotemactihtzinoh, amo quemeh in ueyiteopixcatlayacanqui tlen nochipa xiutica icpia tlen calaquis campa Tlailiuis Tlamouisticapantzinco uan icuica ocse istli tlen amo iyohca. </div>
<div class='m'>
<span class="verse" id="HB9_26">26&#160;</span>Pues tla oini ohcon, Cristo omoniquisquiaya motemactis micpa desde ihcuac omochiu in tlalticpactli. Pero axan, itich ninyacatlamilis in tonalmeh, Yehuatzin oualah uan omotemactihtzinoh san ic sipa uan ica in sintitl nochipa, para ica nimiquilitzin conpohpolos in totlahtlacol. </div>
<div class='m'>
<span class="verse" id="HB9_27">27&#160;</span>Dios octlalih mamiquican san ic sipa in tlalticpactlacameh, uan satepan mamoteixpantican inauactzinco Yehuatzin naquin quihtos tlenoh intich icnamiqui. </div>
<div class='m'>
<span class="verse" id="HB9_28">28&#160;</span>Ohcon noiuqui Cristo omotemactih san ic sipa, para quinmaquixtis miqueh de nintlahtlacol. Uan satepan Yehuatzin monextis ya ic opa, pero acmo motemactis ipampa in totlahtlacol, tlamo yehyeh quimanaquiu naquin icmochialihticateh.  </div>
<div class='psalmlabel' id='HB10_0'> 10</div>
<div class='s'>In tlahpialtlatemactil amo uili tetlahtlacolchipaua </div>
<div class='p'>
<span class="verse" id="HB10_1">1&#160;</span>Uan ohcon nitlanauatil Moisés poui iecauilo nochi tlen cuali tlen Dios oquihtoh techualmactis, pero in tlanauatil ayamo yehua, pues yeh san iecauilo. Ica non in tlanauatil ayic uili quinyolohchipaua naquin nochipa xiutica ica tlatemactil yaueh inauactzinco Yehuatzin. </div>
<div class='m'>
<span class="verse" id="HB10_2">2&#160;</span>Tla queh yec cuali oquinyolohchipauani in tlatemactil, acmo octemactisquiah, pues tla ica yomochipauanih, acmo omomachilisquiah tla tlahtlacolehqueh. </div>
<div class='m'>
<span class="verse" id="HB10_3">3&#160;</span>Pero tlen icchiua nochi nin tlatemactil nochipa xiutica, yehyeh quimilnamictia nintlahtlacol. </div>
<div class='m'>
<span class="verse" id="HB10_4">4&#160;</span>Uan ohcon itquitah, nimeso cuacuehqueh uan chivos amo uili tetlahtlacolchipauah. </div>
<div class='s'>Nimiquilitzin Cristo techonyolohchipaua den totlahtlacol </div>
<div class='p'>
<span class="verse" id="HB10_5">5&#160;</span>Ica non Yehuatzin, ihcuac oualmouicac itich nin tlalticpactli, ocmihtaluih: </div>
<div class='q'>Tehuatzin amo otcomoniquiltih itlah tetlaocolil noso itlah tlahpialtlatemactil mamitzonmactican, </div>
<div class='q'>ica non otnechonmactih notlalnacayo tlen ica inmotemactis. </div>
<div class='q'>
<span class="verse" id="HB10_6">6&#160;</span>Amo omitzonpactih tlahpialtlatemactil dion itlah tetlaocolil tlen ica sectlahtlani tetlapohpoluilis den tlahtlacol. </div>
<div class='q'>
<span class="verse" id="HB10_7">7&#160;</span>Ica non onquihtoh: “Neh nican nicah, Tehuatzin Dios, </div>
<div class='q'>onchiuaco motlaniquilitzin, </div>
<div class='q'>ohcon quemeh tlen ihcuiliutoc de neh itich in Teotlahtolamatl.”<a href='#FN37' epub:type='noteref' class='noteref'>*</a> </div>
<div class='m'>
<span class="verse" id="HB10_8">8&#160;</span>Achtoh, Yehuatzin ihquin oquihtoh: “Dios amo ocmoniquiltih tetlaocolil noso tlahpialtlatemactil tlen ica sectlahtlani tetlapohpoluilis den tlahtlacol, masqui in tlanauatil ohcon tlanauatia masecchiua.” </div>
<div class='m'>
<span class="verse" id="HB10_9">9&#160;</span>Uan satepan ihquin oquihtoh: “¡Neh nican nicah, Tehuatzin Dios, onchiuaco motlaniquilitzin!” Ohcon Dios oconpatlac in tlen achtoh uan ocontlalih tlen yancuic ica Yehuatzin Cristo. </div>
<div class='m'>
<span class="verse" id="HB10_10">10&#160;</span>Dios otechonsicantlalih den tlahtlacol nic Jesucristo oconchiu nitlaniquilitzin ihcuac omotemactihtzinoh queh tetlaocolil, san yen sipa uan ica in sintitl nochipa. </div>
<div class='p'>
<span class="verse" id="HB10_11">11&#160;</span>Tlamilauca, nochi teopixqui mostlah tiquiti icah in teopantli, uan micpa ictlalihtoc sayeh non tlatemactil tlen amo queman uili ictepohpoluiliah in tlahtlacol.<a href='#FN38' epub:type='noteref' class='noteref'>†</a> </div>
<div class='m'>
<span class="verse" id="HB10_12">12&#160;</span>Pero Cristo omotemactihtzinoh san ic sipa uan ica in sintitl nochipa ipampa in totlahtlacol, uan omotlalihtzinoh iyecmapantzinco Dios. </div>
<div class='m'>
<span class="verse" id="HB10_13">13&#160;</span>Ompa mochixticah maahsi in tonal ihcuac Dios quintlalis nitecocolihcauan itlampa nicxiuan.<a href='#FN39' epub:type='noteref' class='noteref'>‡</a> </div>
<div class='m'>
<span class="verse" id="HB10_14">14&#160;</span>Uan ohcon quen san ic sipa omotemactihtzinoh, Yehuatzin mahsic yoquinchipau ica in sintitl nochipa naquin Yehuatzin quinsicantlalia den tlahtlacol. </div>
<div class='m'>
<span class="verse" id="HB10_15">15&#160;</span>Nochi nin noiuqui in Espíritu Santo techonmatiltia, pues achtohtica ocmihtaluih: </div>
<div class='q'>
<span class="verse" id="HB10_16">16&#160;</span>Yeh nin tlen inuan inmotlahtolsintilis </div>
<div class='q'>satepan itich nonqueh tonalmeh, quihtoua in toTecotzin: </div>
<div class='q'>Notlanauatil intlalis itich ninyolo, </div>
<div class='q'>uan inquihcuilos itich nintlalnamic.<a href='#FN40' epub:type='noteref' class='noteref'>§</a> </div>
<div class='m'>
<span class="verse" id="HB10_17">17&#160;</span>Uan satepan quihtoua: </div>
<div class='q'>Acmo queman inquilnamictos </div>
<div class='q'>nintlahtlacol uan nimamocualichiualis.<a href='#FN41' epub:type='noteref' class='noteref'>*</a> </div>
<div class='m'>
<span class="verse" id="HB10_18">18&#160;</span>Pues campa catqui tetlapohpoluilis den tlahtlacol, acmo moniqui tlatemactil ipampa in tlahtlacol. </div>
<div class='s'>Amo matquihcuanican in totlaniltoquilis inauactzinco Dios </div>
<div class='p'>
<span class="verse" id="HB10_19">19&#160;</span>Ica non, nocniuan, axan ica niesotzin Jesucristo ya uili itcalaquih ica mic yolchicaualis campa Tlailiuis Tlamouisticapantzinco. </div>
<div class='m'>
<span class="verse" id="HB10_20">20&#160;</span>Itcalaquih itich in yancuic ohtli tlen ictemactia yolilis, tlen Yehuatzin ica nimiquilitzin otechontlapouilih. Nin ohtli icpanauia in tilmahtli tlen ictlahcoxiloua in teopantli. </div>
<div class='m'>
<span class="verse" id="HB10_21">21&#160;</span>Uan ya itpiah se toueyiteopixcatlayacancau naquin tlayacantoc itich nichantzin Dios iluicac. </div>
<div class='m'>
<span class="verse" id="HB10_22">22&#160;</span>Ica non matmotoquican inauactzinco Dios ica se toyolo tlen amo macpia tlacahcayaualis. Matmotoquican ica mic yolchicaualis inauactzinco, pues Yehuatzin yoconchipau in toyolo, para ohcon acmo matmachilihtocan techteiluia in totlahtlacol, uan Yehuatzin yocchipau in totlalnacayo ica chipauacatl. </div>
<div class='m'>
<span class="verse" id="HB10_23">23&#160;</span>Amo matmihcuanican uan amo matyolometican ittematiltihtosqueh in tonichialis de tlen itsilisqueh inauactzinco, porque Yehuatzin milauac comochiuilihtzinos tlen omoyectencautzinoh. </div>
<div class='m'>
<span class="verse" id="HB10_24">24&#160;</span>Mattemocan itmosepanyolchicauasqueh quenih uilis ocachi itpiasqueh tetlasohtlalis uan itchiuasqueh tlen cuali. </div>
<div class='m'>
<span class="verse" id="HB10_25">25&#160;</span>Uan amo matcauacan itmonichicosqueh ittlacachiuasqueh Dios, ohcon quemeh siquin yomihmatqueh acmo monichicouah; yeh matmosepanyoleuacan, uan ocachi nic ya ehcotoc necah tonal ihcuac ualmouicatzinos Yehuatzin. </div>
<div class='p'>
<span class="verse" id="HB10_26">26&#160;</span>Pues tla oc ituilitah ittlahtlacohtosqueh axan ihcuac ya itquixmatih in tlen milauac, acmo cah tlatemactil tlen uilis techquixtilis in totlahtlacol. </div>
<div class='m'>
<span class="verse" id="HB10_27">27&#160;</span>Sa totich mocaua itchixtosqueh ica nimohtil in ueyitemohtih tlahtol de tlatzacuiltilis iuan necah temohtih tlitl tlen mocuicuitoc tlen quinpohpolos naquin quixnamiquih Dios. </div>
<div class='m'>
<span class="verse" id="HB10_28">28&#160;</span>Tla acah amo ictlepanita nitlanauatil in Moisés uan icchiua itlah tlen quixnamiqui, uan omen noso yeyin quitah uan icteiluiah, non tocniu uilica icpohpolouah uan amitlah teicnoitalis icpialiah.<a href='#FN42' epub:type='noteref' class='noteref'>†</a> </div>
<div class='m'>
<span class="verse" id="HB10_29">29&#160;</span>Tla nin ohcon, xonmoyoluican, ¿quenat ocachi amo icnamiqui ueyi tlatzacuiltil naquin ica nichiualis icxoxacualoua niConetzin Dios, uan quita queh amitlah ipatiu niesotzin tlen ica Yehuatzin omotlahtolsintilih touan,<a href='#FN43' epub:type='noteref' class='noteref'>‡</a> tlen ica Yehuatzin ocsicantlalih den tlahtlacol, uan noiuqui quixnamiqui in Espíritu tlen Dios techontlaocolia? </div>
<div class='m'>
<span class="verse" id="HB10_30">30&#160;</span>Itquixmatih Yehuatzin naquin ihquin oquihtoh: “Yen neh naquin inquincuipilis quen icnamiqui naquin icchiuah tlen amo cuali, yen neh intetlaxtlauis.”<a href='#FN44' epub:type='noteref' class='noteref'>§</a> Uan noiuqui icmihtaluia: “In toTecotzin quimiluis niaxcauan tlenoh icnamiqui icsilis sehse.”<a href='#FN45' epub:type='noteref' class='noteref'>*</a> </div>
<div class='m'>
<span class="verse" id="HB10_31">31&#160;</span>¡Simi ueyicatemohtih seuitzis imac in Dios ueyihcatzintli! </div>
<div class='p'>
<span class="verse" id="HB10_32">32&#160;</span>Ixconilnamiquican quenih onamoncatcah namehuantzitzin yauehcau, itich necateh tonalten ihcuac onamonpeuqueh namontlaniltocah, quen onanconxicohqueh mic chicauac tlamantli tlahyouilistli. </div>
<div class='m'>
<span class="verse" id="HB10_33">33&#160;</span>Siquin namehuantzitzin tlensaso onamechonihiluihqueh uan onamechontlapanoltihqueh, uan onamonmochiuqueh queh intlamouisol, uan ocsiquin namehuantzitzin onamonteuantihqueh iuan tlen ohcon otlapanotoyah. </div>
<div class='m'>
<span class="verse" id="HB10_34">34&#160;</span>Onanquimonicnoitaqueh naquin otzacutoyah. Uan ihcuac onamechoncuilihqueh tlen onanconpiayah, ica paquilistli onanconyolxicohqueh non, pues nanconmatoqueh tlen namoaxca itich in iluicac ocachi cuali, uan uehcauas ica in sintitl nochipa. </div>
<div class='m'>
<span class="verse" id="HB10_35">35&#160;</span>Ica non amo ixconpolocan namoyolchicaualis, pues ica non namoyolchicaualis nanconsilisqueh mouistic tlaxtlauil. </div>
<div class='m'>
<span class="verse" id="HB10_36">36&#160;</span>Moniqui namontlaxicosqueh itich in tlahyouil, uan ohcon itich non motas nanconchiutoqueh nitlaniquilitzin Dios, uan ohcon nanconsilisqueh tlen Yehuatzin omoyectencautzinoh. </div>
<div class='m'>
<span class="verse" id="HB10_37">37&#160;</span>Pues in Teotlahtolamatl quihtoua: </div>
<div class='q'>Sa poliui tipitzin, </div>
<div class='q'>naquin icpia tlen uitz, uitz uan acmo uehcaua. </div>
<div class='q'>
<span class="verse" id="HB10_38">38&#160;</span>Naquin yolchipauac, ica nitlaniltoquilis icpias yolilis, </div>
<div class='q'>pero tlaqueh mocuipa tlacuitlapan, acmo icpaquilismacas noyolo.<a href='#FN46' epub:type='noteref' class='noteref'>†</a> </div>
<div class='m'>
<span class="verse" id="HB10_39">39&#160;</span>Tlen quemah, tehuan amo itpouih iuan naquin mocuipah tlacuitlapan uan yaueh itich ninpoliuilis, tla yeh itpouih iuan tlen tlaniltocah uan icpiah yolilistli tlen ica in sintitl nochipa.  </div>
<div class='psalmlabel' id='HB11_0'> 11</div>
<div class='s'>In tlaniltoquilistli </div>
<div class='p'>
<span class="verse" id="HB11_1">1&#160;</span>In tlaniltoquilis ictosniqui secpias sansimi nochi in yolchicaualis secsilis tlen secchixtoc, tlamilauca secmatis nic itlah, mas amo motztoc, yeh ompacah. </div>
<div class='m'>
<span class="verse" id="HB11_2">2&#160;</span>Ica nicancah tlaniltoquilis Dios oquinyequitac in toyauehcautahuan. </div>
<div class='p'>
<span class="verse" id="HB11_3">3&#160;</span>Ica in tlaniltoquilis itcahsicamatih nic nochi tlen catqui omochiu ica nitlahtoltzin Dios, uan ohcon nochi tlen cah omochiu ica tlen amo mota. </div>
<div class='p'>
<span class="verse" id="HB11_4">4&#160;</span>Ica in tlaniltoquilis, Abel ocmactih Dios ocachi cuali tlatemactil uan amo in Caín. Uan ica non Dios oquitac yolchipauac in Abel, uan ocontematiltih non nic oconsilaya nitlatemactil. Uan masqui in Abel yomic, nitlaniltoquilis techmachtihtoc hasta axan. </div>
<div class='p'>
<span class="verse" id="HB11_5">5&#160;</span>Ica in tlaniltoquilis, Enoc amo oquitac miquilis, pues Dios ocomouiquilih. Amo ocahsiqueh nitlalnacayo, pues Dios ocmahcocuilih. In Teotlahtolamatl ictematiltia nic ihcuac Dios ayamo ocahcocuia, Enoc oquipix niteyequitalitzin Yehuatzin.<a href='#FN47' epub:type='noteref' class='noteref'>*</a> </div>
<div class='m'>
<span class="verse" id="HB11_6">6&#160;</span>Tlamilauca, naquin amo icpia tlaniltoquilistli, ayic uilis icpaquilismacas Dios. Pues moniqui naquin uitz inauactzinco Dios, macniltoca nic milauac metzticah, uan nic quinmouistictlaxtlauia naquin icmotemoliliah. </div>
<div class='p'>
<span class="verse" id="HB11_7">7&#160;</span>Ica in tlaniltoquilis, Noé, ihcuac Dios ocnehmachtih opanosquia itlah tlen ayamo omotaya, yeh otlamouilih inauactzinco uan occhihchiu in arca, tlen itich omopaleuih yeh uan nichanehcauan. Ica non tlaniltoquilis yeh oquinmatiltih in tlalticpactlacameh nic quinchia in tlatzacuiltilis. Uan ica non tlaniltoquilis Dios ocsilih queh chipauac quemeh nochtin naquin tlaniltocah inauactzinco. </div>
<div class='p'>
<span class="verse" id="HB11_8">8&#160;</span>Ica in tlaniltoquilis, Abraham otlatlacamat ihcuac Dios oquinotz mayaui campa ocsilisquia tlen Dios ocaxcatisquia. Oquis masqui dion amo ocmatia canih ahsitiu. </div>
<div class='m'>
<span class="verse" id="HB11_9">9&#160;</span>Ica in tlaniltoquilis ochanchiu quemeh motepaluani itich in tlali tlen Dios omoyectencau caxcatis. Ochanchiutinin itich cali de mantiado, sannoiuqui in Isaac uan Jacob, naquin noiuqui imaxca in tlahtol de Dios tlen octouaya inyohca isqui non tlali. </div>
<div class='m'>
<span class="verse" id="HB11_10">10&#160;</span>Ohcon ochanchiu Abraham nic occhixtoya in iluicac campa cah in mouistic altipetl tlen ica in sintitl nochipa isqui. Non mouistic altipetl tlachiutli ica Yehuatzin uan ameh quemeh nitlaniquilitzin. </div>
<div class='p'>
<span class="verse" id="HB11_11">11&#160;</span>Ica in tlaniltoquilis, Sara ocsilih de Dios chicaualis tlen ica uilis icpias se iconeu, masqui amo ouilia oquinpiaya coconeh. Uan masqui simi ya tenantzin, oquipix niconeu, pues ocmatia nic amo motlahtolpatlas Yehuatzin naquin ohcon omoyectencautzinoh. </div>
<div class='m'>
<span class="verse" id="HB11_12">12&#160;</span>Uan ohcon Abraham, masqui ya itich niyacatlamilis, itich non se tocniu oualeuqueh miqueh, quemeh in sitlalimeh tlen cateh iluicac,<a href='#FN48' epub:type='noteref' class='noteref'>†</a> uan quemeh in xali tlen cah itenco in mar tlen amo uili secpoua.<a href='#FN49' epub:type='noteref' class='noteref'>‡</a> </div>
<div class='p'>
<span class="verse" id="HB11_13">13&#160;</span>Nochtin ninqueh tocniuan omiqueh uan ayamo ocsilihqueh tlen Dios innauac omoyectencau. Masqui ohcon, ica nintlaniltoquilis oquitaqueh tlen ocsilisquiah, mas san ocuehcaitaqueh, [uan ocniltocaqueh] uan opaqueh ica non. Uan octematiltihqueh nic amo nican opouiah, tla yeh san motepaluanih itich nin tlali.<a href='#FN50' epub:type='noteref' class='noteref'>§</a> </div>
<div class='m'>
<span class="verse" id="HB11_14">14&#160;</span>Naquin ohcon tlahtouah, yec icnextiah nic ictemouah ocse tlali campa chanchiuasqueh. </div>
<div class='m'>
<span class="verse" id="HB11_15">15&#160;</span>Pues tlaqueh ocyoluihtonih yen tlali campa oualquisqueh, oc ouilisquiah mocuipasqueh ompa. </div>
<div class='m'>
<span class="verse" id="HB11_16">16&#160;</span>Pero yehuan oquinyoltilan se tlali tlen ocachi cuali, masequihto, yen iluicac. Ica non Yehuatzin amo pinaua pouis inDios, uan yoquinyectlalilih se mouistic altipetl ompa iluicac. </div>
<div class='p'>
<span class="verse" id="HB11_17">17&#160;</span>Ica in tlaniltoquilis, in Abraham octemactihtoya queh se tlatemactil nisinticoneu Isaac, ihcuac Dios oquinic ictlatlatas nitlaniltoquilis. Octemactihtoya niconeu, masqui Dios omoyectencautzinoh inauac </div>
<div class='m'>
<span class="verse" id="HB11_18">18&#160;</span>ihcuac oquiluih: “Ica in Isaac miqueh oneuasqueh de teh.”<a href='#FN51' epub:type='noteref' class='noteref'>*</a> </div>
<div class='m'>
<span class="verse" id="HB11_19">19&#160;</span>In Abraham ocmatia nic Dios chicaucatzintli quinyancuicayolitis in miquemeh, uan queh oisquia de ompa ocyancuicasilih niconeu. </div>
<div class='p'>
<span class="verse" id="HB11_20">20&#160;</span>Ica in tlaniltoquilis, Isaac oquimiluih in Jacob uan Esaú tlahtol de tlateochiualis tlen quihtoua tlenoh icsilisqueh satepan.<a href='#FN52' epub:type='noteref' class='noteref'>†</a> </div>
<div class='m'>
<span class="verse" id="HB11_21">21&#160;</span>Ica in tlaniltoquilis, Jacob, ihcuac yomomiquilisquia, oquimiluih tlahtol de tlateochiualis sehse niconeuan in José, omotlachicauilih itich nitopil uan octlacachiu Dios.<a href='#FN53' epub:type='noteref' class='noteref'>‡</a> </div>
<div class='m'>
<span class="verse" id="HB11_22">22&#160;</span>Ica in tlaniltoquilis, José, ihcuac yomomiquilisquia, yoquihtohca nic nichancauan de Israel quisasqueh de Egipto, uan oquinnahnauatih in israelitas tlenoh occhiuasquiah ica niomiyouan ihcuac yehuan yoquisasquiah occauasquiah non tlali.<a href='#FN54' epub:type='noteref' class='noteref'>§</a> </div>
<div class='p'>
<span class="verse" id="HB11_23">23&#160;</span>Ica in tlaniltoquilis, ihcuac otlacat Moisés, nitahuan octlaatihqueh yeyi tlapoual, nic yehuan oquitaqueh se piltzintli simi cualtzin, uan amo oquixmouilihqueh nitlanauatil in Faraón tlen octouaya maquinmictican ninconeuan. </div>
<div class='p'>
<span class="verse" id="HB11_24">24&#160;</span>Ica in tlaniltoquilis, Moisés, ihcuac ya tlacatl, amo oquinic maquitacan queh iconeu nichpocau in ueyitiquiuahqui Faraón.<a href='#FN55' epub:type='noteref' class='noteref'>*</a> </div>
<div class='m'>
<span class="verse" id="HB11_25">25&#160;</span>Yehyeh ocpihpin tlahyouis iuan israelitas, iaxcauan Dios, uan amo mopaquilismacas itich in paquilistli tlen san panoua, tlen ictemaca in tlahtlacol. </div>
<div class='m'>
<span class="verse" id="HB11_26">26&#160;</span>Oquitac ica ocachi mic ipatiu tlahyouis ipampa Cristo uan amo mopaquilismacas ica nochi tlen octentoya Egipto; pues occhiaya in mouistic tlaxtlauil tlen Dios ocmactisquia. </div>
<div class='m'>
<span class="verse" id="HB11_27">27&#160;</span>Ica in tlaniltoquilis, Moisés oquis de Egipto uan amo oquixmouilih nicualanilis in Faraón, pues omotlachicauilihtoya nic quemeh oquitztoya naquin amo uili secmotilihtzinoua. </div>
<div class='p'>
<span class="verse" id="HB11_28">28&#160;</span>Ica in tlaniltoquilis, Moisés ocpeualtih in pascuahiluitl uan oquinnauatih in israelitas macahuichican nincalten ica istli, ohcon naquin oquinmictisquia nintlayacayoconeuan in egipcios amotlen maquinchiuili nintlayacayoconeuan israelitas.<a href='#FN56' epub:type='noteref' class='noteref'>†</a> </div>
<div class='m'>
<span class="verse" id="HB11_29">29&#160;</span>Ica in tlaniltoquilis, in israelitas ocpanauihqueh in Mar tlen itoocaa Chichiltic quemeh oisquia campa tlauaqui. Uan ihcuac in Egipcios ocniquiah ohcon panosqueh, omaihsauihqueh. </div>
<div class='p'>
<span class="verse" id="HB11_30">30&#160;</span>Ica in tlaniltoquilis ouitz in ueyi tipamitl tlen ocyaualohtoya in altipetl Jericó, ihcuac in israelitas yocyaualohcah chicome tonal. </div>
<div class='m'>
<span class="verse" id="HB11_31">31&#160;</span>Ica in tlaniltoquilis, in Rahab, naquin omonamacaya, amo omic inuan naquin amo tlatlacamatinih,<a href='#FN57' epub:type='noteref' class='noteref'>‡</a> pues yeh ica yec oquinsilih in israelitas naquin oquichtacatlatlatatoh nialtipeu.<a href='#FN58' epub:type='noteref' class='noteref'>§</a> </div>
<div class='p'>
<span class="verse" id="HB11_32">32&#160;</span>¿Tlenoh ocachi uilis inquihtos? Tlailiuis onuehcauasquia tla innamechonnonotzas tlen oquichiu Gedeón,<a href='#FN59' epub:type='noteref' class='noteref'>*</a> Barac,<a href='#FN60' epub:type='noteref' class='noteref'>†</a> Sansón,<a href='#FN61' epub:type='noteref' class='noteref'>‡</a> Jefté,<a href='#FN62' epub:type='noteref' class='noteref'>§</a> David, Samuel uan in teotlanauatanih. </div>
<div class='m'>
<span class="verse" id="HB11_33">33&#160;</span>Yehuan ica in tlaniltoquilis oquintlanqueh tlalmeh campa tlanauatiah cuahcual tiquiuahqueh, occhiuqueh tlen yec itich nintiquiuahcayo, uan ocsilihqueh tlen Dios oquimiluih quinmactis. Oquincamatzacuqueh leones,<a href='#FN63' epub:type='noteref' class='noteref'>*</a> </div>
<div class='m'>
<span class="verse" id="HB11_34">34&#160;</span>oquinseuihqueh uehueyi tlimeh tlen oticuintoyah, ouiliqueh ocholohqueh ihcuac ocniquiah quinmictisqueh ica espada. Naquin amo chicauaqueh ocahsiqueh chicaualis, otlatlanqueh itich cuahcual ixnamiquilis, uan oquintotocaqueh soldados tlen opouiah itich ocsiqui tlalmeh. </div>
<div class='m'>
<span class="verse" id="HB11_35">35&#160;</span>Siquin siuameh oquinsilihqueh ocsipa yoltoqueh ninmiqueuan. </div>
<div class='p'>Ocsiquin oquintlahyouiltihqueh, nic amo ocniqueh iccauasqueh Dios uan ohcon mopaleuisqueh. Yehyeh omocauqueh maquinmictican nic ocniqueh icpiasqueh in yancuicayolilistli.<a href='#FN64' epub:type='noteref' class='noteref'>†</a> </div>
<div class='m'>
<span class="verse" id="HB11_36">36&#160;</span>Siquin inca ouitzcaqueh, oquintacapitzohqueh, uan oquimihilpihqueh ica cadenas uan oquintzacuqueh.<a href='#FN65' epub:type='noteref' class='noteref'>‡</a> </div>
<div class='m'>
<span class="verse" id="HB11_37">37&#160;</span>Ocsiquin oquintimictihqueh,<a href='#FN66' epub:type='noteref' class='noteref'>§</a> oquintlahcotiqueh ica sierra, [oquintlatlataqueh max milauac tlaniltocah,] oquinmictihqueh ica espada. San nouiyan ochanchiutinimiah, otlaquemiah ica isalea ichcatl uan chivo, amitlah imaxca ocpiayah, otlahyouayah, tlensaso oquinchiuilayah. </div>
<div class='m'>
<span class="verse" id="HB11_38">38&#160;</span>In tlalticpactlacameh dion amo ocnamiquia inuan chanchiuasqueh ninqueh cualmeh tocniuan, tlen omonic ninintinimisqueh campa tlauaquilistlah uan itich in tipeyoh, uan omotlaatihtinimiah iihtic in tlacoyocten uan iihtic in cuevas. </div>
<div class='m'>
<span class="verse" id="HB11_39">39&#160;</span>Nochtin yehuan, masqui Dios oquinyoluilitac nic otlaniltocaqueh, ayamo ocsilihqueh tlen Dios omoyectencau innauac. </div>
<div class='m'>
<span class="verse" id="HB11_40">40&#160;</span>Ohcon omochiu nic Dios techonpialihtoc itlah ocachi cuali, pues ocmoniquiltih, mayeh yehuan uan mayeh tehuan, sansican matsilican tlen Yehuatzin omoyectencautzinoh.  </div>
<div class='psalmlabel' id='HB12_0'> 12</div>
<div class='s'>Mattlalican in totlachialis inauactzinco Jesús </div>
<div class='p'>
<span class="verse" id="HB12_1">1&#160;</span>Uan ica non noiuqui tehuan, nic techyaualohtoqueh quemeh mixtli miqueh tlen ica ninyolilis yocnextihqueh nintlaniltoquilis, mattlatiuican tlen techtzacuilia, sannoiuqui in tlahtlacol tlen techihilpihtoc. Uan ohcon mattzicuinican uan amo matsiyauican itich in ohtli tlen oc itpiah tlaixpan. </div>
<div class='m'>
<span class="verse" id="HB12_2">2&#160;</span>In totlachialis mai itich Yehuatzin Jesús, naquin itich ualeua uan itich yec mahsi in totlaniltoquilis. Yehuatzin oconsilih in tlahyouil ihcuac ocsohsaqueh, uan amo oquixmouilih quen ocpihpinautihqueh, pues oquitztoya in paquilistli tlen satepan inauactzinco oehcosquia. Uan axan ya metzticah tlayecmapan campa motlanauatilia Dios. </div>
<div class='p'>
<span class="verse" id="HB12_3">3&#160;</span>Ixconilnamiquican quen Yehuatzin ocxicoh nochi tlen in tlahtlacouanih tlensaso occhiuilihqueh; tla ohcon nanconchiuah amo namonsiyauisqueh, yehyeh namonmoyolchicauasqueh. </div>
<div class='m'>
<span class="verse" id="HB12_4">4&#160;</span>Porque namehuantzitzin, masqui nanquimontlaxicouilihtoqueh in tlahtlacouanih naquin namechonixnamiquih, ayamo acah icxauanihtoc nieso ipampa non. </div>
<div class='m'>
<span class="verse" id="HB12_5">5&#160;</span>¿Quenat yonanconilcauqueh in tlen Yehuatzin namechonnahnauatia queh namonipiluantzitzin itich in Teotlahtolamatl? Pues ihquin ihcuiliutoc: </div>
<div class='q'>Noconeu, ixyeccaqui ihcuac in toTecotzin mitzchicaucanotza. </div>
<div class='q'>Uan tlanah chicauac nitlahtol tlen ica mitzyectlalia, amo ixmotlalpancaua ica. </div>
<div class='q'>
<span class="verse" id="HB12_6">6&#160;</span>Tlamilauca, in toTecotzin icchicaucanotza naquin ictlasohtla, </div>
<div class='q'>uan ictlatzacuiltia nochi naquin icsilia queh iconetzin.<a href='#FN67' epub:type='noteref' class='noteref'>*</a> </div>
<div class='m'>
<span class="verse" id="HB12_7">7&#160;</span>Ixconxicocan non tlahyouil tlen namechoualtitlanilia Dios, uan ohcon xonmoyectlalican. Non ictosniqui Dios namechonita queh iconeuantzitzin, pues amo catqui dion se conetl naquin nipapan amo icchicaucanotza. </div>
<div class='m'>
<span class="verse" id="HB12_8">8&#160;</span>Pero tla Dios san ohcon namechoncaua, uan amo namechonchicaucanotza quemeh nochtin nipiluantzitzin quinchicaucanotza, ictosniqui ocsican namonteconeuan, uan amo namonpouih iconeuantzitzin. </div>
<div class='m'>
<span class="verse" id="HB12_9">9&#160;</span>Tlen milauac, in totahuan nican tlalticpactli otechchicaucanotzayah uan otquintlepanitayah. ¿Queutoc amo ocachi icnamiquis mattlacamatican Yehuatzin, in toTahtzin Dios naquin itich ualeua in toalma, uan ohcon itpiasqueh yolilistli? </div>
<div class='m'>
<span class="verse" id="HB12_10">10&#160;</span>In totahuan otechchicaucanotzayah se quesqui tonal quemeh yehuan oquitayah cuali, pero Yehuatzin Dios techonchicaucanotza nic icniqui mai se cuali para tehuan, uan ohcon matican ityolchipauaqueh quemeh Yehuatzin yolchipaucatzintli. </div>
<div class='m'>
<span class="verse" id="HB12_11">11&#160;</span>Yeh milauac, tlen ica techyectlaliah tecocoh, uan ihcuac techchicaucanotzah amo itpaquih. Masqui ohcon, satepan, ihcuac yotpanoqueh uan yotcahxilihqueh tlenoh technextilia, itmotlaniliah seuilistli itich in toyolo, uan technextilia quenih ityecninimisqueh. </div>
<div class='s'>Matyectlachixtocan amo yeh itmihcuaniah itcauah Dios </div>
<div class='p'>
<span class="verse" id="HB12_12">12&#160;</span>Ica non, ocsipa ixquimonchicauacan namomauan tla sa uitzih, uan namocxiuan tla sa cuitlauih, </div>
<div class='m'>
<span class="verse" id="HB12_13">13&#160;</span>uan xonyacan itich in ohtli tlen milauac, uan ohcon naquin coxo amo mamoxonicuilo, yeh mapahti. </div>
<div class='p'>
<span class="verse" id="HB12_14">14&#160;</span>Xonmoyecuicacan inuan nochtin, uan xonmosicantlalican ixconcauacan in tlahtlacol, pues tla acah amo mosicantlalia iccaua in tlahtlacol, amo uilis icmotilis in toTecotzin Dios. </div>
<div class='m'>
<span class="verse" id="HB12_15">15&#160;</span>Xonmosepanitacan amo yeh acah mosicantlalia iccaua niteicnoitalitzin Dios, uan amo yeh acah mocuipa quemeh se niluatl chichic tlen quinchichilis nocsiquin. </div>
<div class='m'>
<span class="verse" id="HB12_16">16&#160;</span>Amacah pitzotic maaxtinimi ica nitlalnacayo, uan amacah maquita queh amitlah ipatiu tlen itetlaocolil Dios, quemeh oquichiu in Esaú, tlen san ica tzocotzin tlacual ocnamacac in tlateochiualis tlen iyohca oisquia quemeh tlayacayotl.<a href='#FN68' epub:type='noteref' class='noteref'>†</a> </div>
<div class='m'>
<span class="verse" id="HB12_17">17&#160;</span>Ya nanconmatih, masqui in Esaú satepan ocniquia icsilis in tlateochiualis, amo ocsilih; uan acmo ouilic ocyectlalih tlen yocchiuca, masqui ochocac ocniquia icpias.<a href='#FN69' epub:type='noteref' class='noteref'>‡</a> </div>
<div class='p'>
<span class="verse" id="HB12_18">18&#160;</span>Namehuantzitzin amo onamonmotoquihqueh quemeh in Israelitas omotoquihqueh inauac in tipetl Sinaí, tlen ouilia secmachilia uan oxotlatoya ica tlitl, tlen otlayouatoya ica mixtli uan ocatca tlayouacatlah uan chicauac oehecaya, </div>
<div class='m'>
<span class="verse" id="HB12_19">19&#160;</span>campa omocac in trompeta uan omocac in tlahtol tlen Dios oquimiluaya. Uan naquin occaqueh, omotlatlautayah acmo ocniquiah iccaquisqueh nitlahtol,<a href='#FN70' epub:type='noteref' class='noteref'>§</a> </div>
<div class='m'>
<span class="verse" id="HB12_20">20&#160;</span>nic amo ocxicouayah tlen oquinnauataya: “Tla acah, masqui se tlahpial, ictlacsa in tipetl, ixmictican ica titl [noso ica lanza].”<a href='#FN71' epub:type='noteref' class='noteref'>*</a> </div>
<div class='m'>
<span class="verse" id="HB12_21">21&#160;</span>Uan simi tlailiuis temohtih quen omotaya, hasta Moisés oquihtoh: “¡Inmomohtia uan inuiuiyoca!”<a href='#FN72' epub:type='noteref' class='noteref'>†</a> </div>
<div class='p'>
<span class="verse" id="HB12_22">22&#160;</span>Tla yeh, namehuantzitzin onamonmotoquihqueh inauac in tipetl Sión, inauac nichantzin Dios naquin meuiltihticah, masequihto yen Jerusalén tlen catqui iluicac, campa tlailiuis cateh miqueh iiluicactlatitlancauan Dios, </div>
<div class='m'>
<span class="verse" id="HB12_23">23&#160;</span>campa monichicouah naquin nintoocaa ihcuiliutoc iluicac, naquin Dios achtoh oquinnotz maican iconeuantzitzin. Onamonmotoquihqueh inauac in Dios naquin icmihtaluis tlenoh icnamiqui sehse, uan innauac naquin oyah yec ninchiualis naquin ya cateh inauactzinco Dios naquin Yehuatzin mahsic yoquinyectlalih; </div>
<div class='m'>
<span class="verse" id="HB12_24">24&#160;</span>uan onamonmotoquihqueh inauactzinco Jesús naquin otechyectlalih iuan Dios itich in yancuic tlahtolsintilil, uan inauac niesotzin tlen oconxauanih, tlen ocachi mouistic tlahtoua uan amo nieso in Abel tlen ictlahtlani tlatzacuiltilis. </div>
<div class='p'>
<span class="verse" id="HB12_25">25&#160;</span>Cuali ixconitacan, amo yeh nanconsicantlaliah Yehuatzin naquin techonnotza. Pues tla in israelitas amo ouiliqueh occholouilihqueh in tlatzacuiltil ihcuac ocsicantlalihqueh naquin oquinchicaucanotz nican tlalticpactli,<a href='#FN73' epub:type='noteref' class='noteref'>‡</a> tehuan sannoiuqui ocachi amo uilis itcholosqueh tla itsicantlaliah Dios naquin desde in iluicac techonchicaucanotzticah. </div>
<div class='m'>
<span class="verse" id="HB12_26">26&#160;</span>Ihcuacon itich nonqueh tonalmeh, nitlahtoltzin chicauac ocoholinih in tlalticpactli. Pero axan ihquin motencautzinoua: “Ocsipa incoholinis chicauac acmo sa yeh in tlalticpac, tla yeh noiuqui iuan iluicac.”<a href='#FN74' epub:type='noteref' class='noteref'>§</a> </div>
<div class='m'>
<span class="verse" id="HB12_27">27&#160;</span>Nin tlahtol “ocsipa”, technextilia Dios quihcuanis tlen ocmochiuilih uan uili olini, uan ohcon mocauas sa tlen amo uili oholini uan amo yacatlami. </div>
<div class='m'>
<span class="verse" id="HB12_28">28&#160;</span>Ica non tehuan, naquin itsiliah se tiquiuahcayotl tlen amo poui nican tlalticpactli uan tlen amo oholini, matmotlasohcamatican, uan ohcon mattiquitilican Dios. Matpaquilismacacan uan mattlamouilican inauactzinco, uan matpialican tetlacachiualistli. </div>
<div class='m'>
<span class="verse" id="HB12_29">29&#160;</span>Ixconmatican, Dios yeh quemeh tlitl tlatlahtlamia.<a href='#FN75' epub:type='noteref' class='noteref'>*</a>  </div>
<div class='psalmlabel' id='HB13_0'> 13</div>
<div class='s'>Quenih chipaucaninimisqueh in tlaniltocanih </div>
<div class='p'>
<span class="verse" id="HB13_1">1&#160;</span>Amo ixconcauacan namonmosepantlasohtlasqueh quemeh icnimeh. </div>
<div class='m'>
<span class="verse" id="HB13_2">2&#160;</span>Amo ixconilcauacan nanquimonyecsilisqueh in motepaluanih, pues ohcon siqui oquinchansilihqueh iluicactlatitlanten masqui amo ocmatiah.<a href='#FN76' epub:type='noteref' class='noteref'>*</a> </div>
<div class='p'>
<span class="verse" id="HB13_3">3&#160;</span>Ixquimonilnamiquican naquin tzacutoqueh, quemeh oisquia namehuantzitzin iuan namontzacutoqueh. Ixquimonilnamiquican naquin simi quintlahyouiltihtoqueh, quemeh oisquia yeh namotlalnacayo tlen tlahyouihtoc. </div>
<div class='p'>
<span class="verse" id="HB13_4">4&#160;</span>Itnochtin matmouisticmatican in namiccayotl, uan amo ixconsoquinilocan ica namonmocalaquisqueh iuan ocse naquin amo iuan namonnamiquehqueh. Ixconmatican, naquin pitzotic axtinimi ica nitlalnacayo, noso naquin mocalaquia iuan naquin amo iuan namiqueh, Dios ictlatzacuiltis. </div>
<div class='p'>
<span class="verse" id="HB13_5">5&#160;</span>Amo xonxihxicuintican nanconmoaxcatisqueh nochi, yeh xonpaquican ica tlen ya nanconpiah, pues Yehuatzin Dios ocmihtaluih: “Neh amo queman incauas inmitzmatlanis, uan amo queman inmitzcauas mosel.”<a href='#FN77' epub:type='noteref' class='noteref'>†</a> </div>
<div class='m'>
<span class="verse" id="HB13_6">6&#160;</span>Ica non uilis ittosqueh ica mic yolchicaualistli: </div>
<div class='q'>Yehuatzin in toTecotzin nechonmatlani, </div>
<div class='q'>uan amo inmouilis tlen uilis nechchiuilis in tlalticpactlacatl.<a href='#FN78' epub:type='noteref' class='noteref'>‡</a> </div>
<div class='p'>
<span class="verse" id="HB13_7">7&#160;</span>Ixquimonilnamiquican namoteyacancauan naquin yonamechonnonotzqueh nitlahtoltzin Dios. Ixconilnamiquican nochi tlen cuali omochiu ica ninyecninimilis, uan ixconniuilican nintlaniltoquilis. </div>
<div class='p'>
<span class="verse" id="HB13_8">8&#160;</span>¡Jesucristo amo moyolpatlatzinoua, mayeh quen yalua, mayeh quen axan uan mayeh quen ica in sintitl nochipa! </div>
<div class='m'>
<span class="verse" id="HB13_9">9&#160;</span>Amo xonmocauacan manamechontlaniltoctican ica ocsiqui tlensa uan san nenquen tlamachtilis. Pues moniqui seiyolo mamotlachicauili yehyeh itich nitetlasohitalitzin Dios, uan amo itich tlanauatil tlen tlahtoua de tlacual, uan amotlen quinmatlani naquin ictlacamatih. </div>
<div class='p'>
<span class="verse" id="HB13_10">10&#160;</span>Omotemactih se tlatemactil topampa, tlen amo uilih ompa teuantih tlen tiquitih itich in teopantli judío. </div>
<div class='m'>
<span class="verse" id="HB13_11">11&#160;</span>Pues in ueyiteopixcatlayacanqui icuica campa Tlailiuis Tlamouisticapantzinco nimeso siquin tlahpialten tlen ictemactia ipampa in tlahtlacol, uan nintlalnacayo nonqueh tlahpialten quinuicah quintlatitiueh quiyauac den altipetl.<a href='#FN79' epub:type='noteref' class='noteref'>§</a> </div>
<div class='m'>
<span class="verse" id="HB13_12">12&#160;</span>Ica non noiuqui Jesús omomiquilih quiyauac den altipetl, para ohcon quinsicantlalis in tocniuan den tlahtlacol ica niesotzin. </div>
<div class='m'>
<span class="verse" id="HB13_13">13&#160;</span>Matyacan yeh inauac, matquisacan tlatzalan den tocniuan, uan quiyauac iuan matxicocan quen toca uitzcah. </div>
<div class='m'>
<span class="verse" id="HB13_14">14&#160;</span>Porque nican amo itpiah se toaltipeu campa nochipa tisqueh, tla yeh itchiah in mouistic altipetl den iluicac tlen satepan isqui. </div>
<div class='m'>
<span class="verse" id="HB13_15">15&#160;</span>Ica non nochipa matmactican Dios se tlatemactil de tetlacachiualistli ica nitematlanilitzin Cristo, masequihto ica in tocamac mattlacachiuacan Yehuatzin Dios. </div>
<div class='m'>
<span class="verse" id="HB13_16">16&#160;</span>Amo ixconilcauacan nanconchiuasqueh tlen cuali uan namonmosepanmatlanisqueh ica tlen nanconpiah, pues nochi non noiuqui queh se tlatemactil tlen icuilita Dios. </div>
<div class='p'>
<span class="verse" id="HB13_17">17&#160;</span>Ixquimontlacamatican naquin namechonyacantoqueh uan ixconchiuacan tlen namechonnauatiah, pues yehuan tlachixtoqueh quitztoqueh mayoli namoalma, uan yehuan naquin icteixpantisqueh inauactzinco Dios tlenoh occhiuqueh namonauac. Ixconchiuacan ohcon, tla ohcon nanconchiuah, namechonitasqueh ica paquilis uan amo sa ica tlaixniquilis, porque non amotlen namechonmatlani. </div>
<div class='p'>
<span class="verse" id="HB13_18">18&#160;</span>Ixtechontlatlautilican Dios. Tehuan amo cah itlah tlen techteiluia itich in totlayoluil, pues itniquih itchiuasqueh nochi tlen cuali. </div>
<div class='m'>
<span class="verse" id="HB13_19">19&#160;</span>Simi ixnechontlatlautilican Dios mauili mani ocsipa sanniman namouantzin. </div>
<div class='s'>Monauatia innauac uan quimiluia tlahtol de tlateochiualis </div>
<div class='p'>
<span class="verse" id="HB13_20">20&#160;</span>Uan Dios, naquin contemactia seuilistli, naquin ocyancuicayolitih in toTecotzin Jesús itich miquilistli, naquin toUeyitepixcatzin uan quinyecpia nichcatzitzin, naquin ica niesotzin touan omoyectencau ica in sintitl nochipa, </div>
<div class='m'>
<span class="verse" id="HB13_21">21&#160;</span>Yehuatzin manamechonyectlali para ixconchiuacan nochi cuali chiualis, uan ohcon ixconchiuacan nitlaniquilitzin. Uan Dios macmochiuilihtzino totich nipaquilitzin, ica nichicaualitzin Jesucristo. Yehuatzin itichtzin mapoui in mouistic uehcapantlalilis ica in sintitl nochipa. Amén. </div>
<div class='p'>
<span class="verse" id="HB13_22">22&#160;</span>Innamechontlatlautia, nocniuantzitzin, ixconyolxicocan nin tlahtol tlen ica innamechonnahnauatia; pues san tzocotzin tlen innamechonihcuiluilia. </div>
<div class='m'>
<span class="verse" id="HB13_23">23&#160;</span>Ixconmatican nic in tocnitzin Timoteo acmo tzacutoc. Tla uitz sanniman, neh iuan innamechonitatiu. </div>
<div class='p'>
<span class="verse" id="HB13_24">24&#160;</span>Ixnechimontlahpaluilican nochtin naquin namechonyacantoqueh uan nochtin niaxcatzitzin Yehuatzin. Namechontlahpalouah in tocniuan tlaniltocanih tlen pouih Italia. </div>
<div class='p'>
<span class="verse" id="HB13_25">25&#160;</span>Nitetlasohitalitzin in toTahtzin Dios mai iuan nochtin namehuantzitzin. [Amén.]</div><div class="footnote">
<hr />
<aside epub:type='footnote' id="FN1"><p class="f"><a class="notebackref" href="#HB1_5"><span class="notemark">*</span> 1:5</a>
 <span class="ft">Sal. 2:7</span></p></aside>
<aside epub:type='footnote' id="FN2"><p class="f"><a class="notebackref" href="#HB1_5"><span class="notemark">†</span> 1:5</a>
 <span class="ft">2 S. 7:14; 1 Cr. 17:13</span></p></aside>
<aside epub:type='footnote' id="FN3"><p class="f"><a class="notebackref" href="#HB1_7"><span class="notemark">‡</span> 1:7</a>
 <span class="ft">Sal. 104:4</span></p></aside>
<aside epub:type='footnote' id="FN4"><p class="f"><a class="notebackref" href="#HB1_9"><span class="notemark">§</span> 1:9</a>
 <span class="ft">Sal. 45:6-7</span></p></aside>
<aside epub:type='footnote' id="FN5"><p class="f"><a class="notebackref" href="#HB1_12"><span class="notemark">*</span> 1:12</a>
 <span class="ft">Sal. 102:25-27</span></p></aside>
<aside epub:type='footnote' id="FN6"><p class="f"><a class="notebackref" href="#HB1_13"><span class="notemark">†</span> 1:13</a>
 <span class="ft">Sal. 110:1</span></p></aside>
<aside epub:type='footnote' id="FN7"><p class="f"><a class="notebackref" href="#HB2_8"><span class="notemark">*</span> 2:8</a>
 <span class="ft">Sal. 8:4-6</span></p></aside>
<aside epub:type='footnote' id="FN8"><p class="f"><a class="notebackref" href="#HB2_12"><span class="notemark">†</span> 2:12</a>
 <span class="ft">Sal. 22:22</span></p></aside>
<aside epub:type='footnote' id="FN9"><p class="f"><a class="notebackref" href="#HB2_13"><span class="notemark">‡</span> 2:13</a>
 <span class="ft">Is. 8:17</span></p></aside>
<aside epub:type='footnote' id="FN10"><p class="f"><a class="notebackref" href="#HB2_13"><span class="notemark">§</span> 2:13</a>
 <span class="ft">Is. 8:18</span></p></aside>
<aside epub:type='footnote' id="FN11"><p class="f"><a class="notebackref" href="#HB3_11"><span class="notemark">*</span> 3:11</a>
 <span class="ft">Sal. 95:7-11</span></p></aside>
<aside epub:type='footnote' id="FN12"><p class="f"><a class="notebackref" href="#HB3_18"><span class="notemark">†</span> 3:18</a>
 <span class="ft">Nm. 14:1-35</span></p></aside>
<aside epub:type='footnote' id="FN13"><p class="f"><a class="notebackref" href="#HB4_3"><span class="notemark">*</span> 4:3</a>
 <span class="ft">Sal. 95:11</span></p></aside>
<aside epub:type='footnote' id="FN14"><p class="f"><a class="notebackref" href="#HB4_4"><span class="notemark">†</span> 4:4</a>
 <span class="ft">Gn. 2:2</span></p></aside>
<aside epub:type='footnote' id="FN15"><p class="f"><a class="notebackref" href="#HB4_7"><span class="notemark">‡</span> 4:7</a>
 <span class="ft">Sal. 95:7-8</span></p></aside>
<aside epub:type='footnote' id="FN16"><p class="f"><a class="notebackref" href="#HB5_3"><span class="notemark">*</span> 5:3</a>
 <span class="ft">Lv. 9:7</span></p></aside>
<aside epub:type='footnote' id="FN17"><p class="f"><a class="notebackref" href="#HB5_4"><span class="notemark">†</span> 5:4</a>
 <span class="ft">Éx. 28:1</span></p></aside>
<aside epub:type='footnote' id="FN18"><p class="f"><a class="notebackref" href="#HB5_5"><span class="notemark">‡</span> 5:5</a>
 <span class="ft">Sal 2:7</span></p></aside>
<aside epub:type='footnote' id="FN19"><p class="f"><a class="notebackref" href="#HB5_6"><span class="notemark">§</span> 5:6</a>
 <span class="ft">Sal. 110:4</span></p></aside>
<aside epub:type='footnote' id="FN20"><p class="f"><a class="notebackref" href="#HB5_7"><span class="notemark">*</span> 5:7</a>
 <span class="ft">Mt. 26:36-46; Mr. 14:32-42; Lc. 22:39-46</span></p></aside>
<aside epub:type='footnote' id="FN21"><p class="f"><a class="notebackref" href="#HB6_14"><span class="notemark">*</span> 6:14</a>
 <span class="ft">Gn. 22:16-17</span></p></aside>
<aside epub:type='footnote' id="FN22"><p class="f"><a class="notebackref" href="#HB6_19"><span class="notemark">†</span> 6:19</a>
 <span class="ft">Lv. 16:2</span></p></aside>
<aside epub:type='footnote' id="FN23"><p class="f"><a class="notebackref" href="#HB6_20"><span class="notemark">‡</span> 6:20</a>
 <span class="ft">Sal. 110:4</span></p></aside>
<aside epub:type='footnote' id="FN24"><p class="f"><a class="notebackref" href="#HB7_2"><span class="notemark">*</span> 7:2</a>
 <span class="ft">Gn. 14:17-20</span></p></aside>
<aside epub:type='footnote' id="FN25"><p class="f"><a class="notebackref" href="#HB7_5"><span class="notemark">†</span> 7:5</a>
 <span class="ft">Nm. 18:21</span></p></aside>
<aside epub:type='footnote' id="FN26"><p class="f"><a class="notebackref" href="#HB7_17"><span class="notemark">‡</span> 7:17</a>
 <span class="ft">Sal. 110:4</span></p></aside>
<aside epub:type='footnote' id="FN27"><p class="f"><a class="notebackref" href="#HB7_27"><span class="notemark">§</span> 7:27</a>
 <span class="ft">Lv. 9:7</span></p></aside>
<aside epub:type='footnote' id="FN28"><p class="f"><a class="notebackref" href="#HB8_1"><span class="notemark">*</span> 8:1</a>
 <span class="ft">Sal. 110:1</span></p></aside>
<aside epub:type='footnote' id="FN29"><p class="f"><a class="notebackref" href="#HB8_5"><span class="notemark">†</span> 8:5</a>
 <span class="ft">Éx. 25:40</span></p></aside>
<aside epub:type='footnote' id="FN30"><p class="f"><a class="notebackref" href="#HB8_12"><span class="notemark">‡</span> 8:12</a>
 <span class="ft">Jer. 31:31-34</span></p></aside>
<aside epub:type='footnote' id="FN31"><p class="f"><a class="notebackref" href="#HB9_7"><span class="notemark">*</span> 9:7</a>
 <span class="ft">Lv. 16:2-34</span></p></aside>
<aside epub:type='footnote' id="FN32"><p class="f"><a class="notebackref" href="#HB9_13"><span class="notemark">†</span> 9:13</a>
 <span class="ft">Lv. 16:15-16</span></p></aside>
<aside epub:type='footnote' id="FN33"><p class="f"><a class="notebackref" href="#HB9_13"><span class="notemark">‡</span> 9:13</a>
 <span class="ft">Nm. 19:9, 17-19</span></p></aside>
<aside epub:type='footnote' id="FN34"><p class="f"><a class="notebackref" href="#HB9_20"><span class="notemark">§</span> 9:20</a>
 <span class="ft">Éx. 24:6-8</span></p></aside>
<aside epub:type='footnote' id="FN35"><p class="f"><a class="notebackref" href="#HB9_21"><span class="notemark">*</span> 9:21</a>
 <span class="ft">Lv. 8:15</span></p></aside>
<aside epub:type='footnote' id="FN36"><p class="f"><a class="notebackref" href="#HB9_22"><span class="notemark">†</span> 9:22</a>
 <span class="ft">Lv. 17:11</span></p></aside>
<aside epub:type='footnote' id="FN37"><p class="f"><a class="notebackref" href="#HB10_7"><span class="notemark">*</span> 10:7</a>
 <span class="ft">Sal. 40:6-8</span></p></aside>
<aside epub:type='footnote' id="FN38"><p class="f"><a class="notebackref" href="#HB10_11"><span class="notemark">†</span> 10:11</a>
 <span class="ft">Éx. 29:38</span></p></aside>
<aside epub:type='footnote' id="FN39"><p class="f"><a class="notebackref" href="#HB10_13"><span class="notemark">‡</span> 10:13</a>
 <span class="ft">Sal. 110:1</span></p></aside>
<aside epub:type='footnote' id="FN40"><p class="f"><a class="notebackref" href="#HB10_16"><span class="notemark">§</span> 10:16</a>
 <span class="ft">Jer. 31:33</span></p></aside>
<aside epub:type='footnote' id="FN41"><p class="f"><a class="notebackref" href="#HB10_17"><span class="notemark">*</span> 10:17</a>
 <span class="ft">Jer. 31:34</span></p></aside>
<aside epub:type='footnote' id="FN42"><p class="f"><a class="notebackref" href="#HB10_28"><span class="notemark">†</span> 10:28</a>
 <span class="ft">Dt. 17:6; 19:15</span></p></aside>
<aside epub:type='footnote' id="FN43"><p class="f"><a class="notebackref" href="#HB10_29"><span class="notemark">‡</span> 10:29</a>
 <span class="ft">Éx. 24:8</span></p></aside>
<aside epub:type='footnote' id="FN44"><p class="f"><a class="notebackref" href="#HB10_30"><span class="notemark">§</span> 10:30</a>
 <span class="ft">Dt. 32:35</span></p></aside>
<aside epub:type='footnote' id="FN45"><p class="f"><a class="notebackref" href="#HB10_30"><span class="notemark">*</span> 10:30</a>
 <span class="ft">Dt. 32:36</span></p></aside>
<aside epub:type='footnote' id="FN46"><p class="f"><a class="notebackref" href="#HB10_38"><span class="notemark">†</span> 10:38</a>
 <span class="ft">Hab. 2:3-4</span></p></aside>
<aside epub:type='footnote' id="FN47"><p class="f"><a class="notebackref" href="#HB11_5"><span class="notemark">*</span> 11:5</a>
 <span class="ft">Gn. 5:21-24</span></p></aside>
<aside epub:type='footnote' id="FN48"><p class="f"><a class="notebackref" href="#HB11_12"><span class="notemark">†</span> 11:12</a>
 <span class="ft">Gn. 15:5</span></p></aside>
<aside epub:type='footnote' id="FN49"><p class="f"><a class="notebackref" href="#HB11_12"><span class="notemark">‡</span> 11:12</a>
 <span class="ft">Gn. 22:17</span></p></aside>
<aside epub:type='footnote' id="FN50"><p class="f"><a class="notebackref" href="#HB11_13"><span class="notemark">§</span> 11:13</a>
 <span class="ft">Gn. 23:4</span></p></aside>
<aside epub:type='footnote' id="FN51"><p class="f"><a class="notebackref" href="#HB11_18"><span class="notemark">*</span> 11:18</a>
 <span class="ft">Gn. 21:12</span></p></aside>
<aside epub:type='footnote' id="FN52"><p class="f"><a class="notebackref" href="#HB11_20"><span class="notemark">†</span> 11:20</a>
 <span class="ft">Gn. 27:27-29, 39-40</span></p></aside>
<aside epub:type='footnote' id="FN53"><p class="f"><a class="notebackref" href="#HB11_21"><span class="notemark">‡</span> 11:21</a>
 <span class="ft">Gn. 47:31–48:20</span></p></aside>
<aside epub:type='footnote' id="FN54"><p class="f"><a class="notebackref" href="#HB11_22"><span class="notemark">§</span> 11:22</a>
 <span class="ft">Gn. 50:24-25; Éx. 13:19</span></p></aside>
<aside epub:type='footnote' id="FN55"><p class="f"><a class="notebackref" href="#HB11_24"><span class="notemark">*</span> 11:24</a>
 <span class="ft">Éx. 2:10-12</span></p></aside>
<aside epub:type='footnote' id="FN56"><p class="f"><a class="notebackref" href="#HB11_28"><span class="notemark">†</span> 11:28</a>
 <span class="ft">Éx. 12:21-30</span></p></aside>
<aside epub:type='footnote' id="FN57"><p class="f"><a class="notebackref" href="#HB11_31"><span class="notemark">‡</span> 11:31</a>
 <span class="ft">Jos. 6:22-25</span></p></aside>
<aside epub:type='footnote' id="FN58"><p class="f"><a class="notebackref" href="#HB11_31"><span class="notemark">§</span> 11:31</a>
 <span class="ft">Jos. 2:1-21</span></p></aside>
<aside epub:type='footnote' id="FN59"><p class="f"><a class="notebackref" href="#HB11_32"><span class="notemark">*</span> 11:32</a>
 <span class="ft">Jue. 6:11–8:32</span></p></aside>
<aside epub:type='footnote' id="FN60"><p class="f"><a class="notebackref" href="#HB11_32"><span class="notemark">†</span> 11:32</a>
 <span class="ft">Jue. 4:6–5:31</span></p></aside>
<aside epub:type='footnote' id="FN61"><p class="f"><a class="notebackref" href="#HB11_32"><span class="notemark">‡</span> 11:32</a>
 <span class="ft">Jue. 13:2–16:31</span></p></aside>
<aside epub:type='footnote' id="FN62"><p class="f"><a class="notebackref" href="#HB11_32"><span class="notemark">§</span> 11:32</a>
 <span class="ft">Jue. 11:1–12:7</span></p></aside>
<aside epub:type='footnote' id="FN63"><p class="f"><a class="notebackref" href="#HB11_33"><span class="notemark">*</span> 11:33</a>
 <span class="ft">Dn. 6:1-27</span></p></aside>
<aside epub:type='footnote' id="FN64"><p class="f"><a class="notebackref" href="#HB11_35"><span class="notemark">†</span> 11:35</a>
 <span class="ft">1 R. 17:17-24; 2 R. 4:25-37</span></p></aside>
<aside epub:type='footnote' id="FN65"><p class="f"><a class="notebackref" href="#HB11_36"><span class="notemark">‡</span> 11:36</a>
 <span class="ft">1 R. 22:26-27; 2 Cr. 18:25-26; Jer. 20:2, 37:15, 38:6</span></p></aside>
<aside epub:type='footnote' id="FN66"><p class="f"><a class="notebackref" href="#HB11_37"><span class="notemark">§</span> 11:37</a>
 <span class="ft">2 Cr. 24:21</span></p></aside>
<aside epub:type='footnote' id="FN67"><p class="f"><a class="notebackref" href="#HB12_6"><span class="notemark">*</span> 12:6</a>
 <span class="ft">Job 5:17; Pr. 3:11-12</span></p></aside>
<aside epub:type='footnote' id="FN68"><p class="f"><a class="notebackref" href="#HB12_16"><span class="notemark">†</span> 12:16</a>
 <span class="ft">Gn. 25:29-34</span></p></aside>
<aside epub:type='footnote' id="FN69"><p class="f"><a class="notebackref" href="#HB12_17"><span class="notemark">‡</span> 12:17</a>
 <span class="ft">Gn. 27:30-40</span></p></aside>
<aside epub:type='footnote' id="FN70"><p class="f"><a class="notebackref" href="#HB12_19"><span class="notemark">§</span> 12:19</a>
 <span class="ft">Éx. 19:16-22; 20:18-21; Dt. 4:11-12; 5:22-27</span></p></aside>
<aside epub:type='footnote' id="FN71"><p class="f"><a class="notebackref" href="#HB12_20"><span class="notemark">*</span> 12:20</a>
 <span class="ft">Éx. 19:12-13</span></p></aside>
<aside epub:type='footnote' id="FN72"><p class="f"><a class="notebackref" href="#HB12_21"><span class="notemark">†</span> 12:21</a>
 <span class="ft">Dt. 9:19</span></p></aside>
<aside epub:type='footnote' id="FN73"><p class="f"><a class="notebackref" href="#HB12_25"><span class="notemark">‡</span> 12:25</a>
 <span class="ft">Éx. 20:19</span></p></aside>
<aside epub:type='footnote' id="FN74"><p class="f"><a class="notebackref" href="#HB12_26"><span class="notemark">§</span> 12:26</a>
 <span class="ft">Hag. 2:6</span></p></aside>
<aside epub:type='footnote' id="FN75"><p class="f"><a class="notebackref" href="#HB12_29"><span class="notemark">*</span> 12:29</a>
 <span class="ft">Dt. 4:24</span></p></aside>
<aside epub:type='footnote' id="FN76"><p class="f"><a class="notebackref" href="#HB13_2"><span class="notemark">*</span> 13:2</a>
 <span class="ft">Gn. 18:1-8; 19:1-3</span></p></aside>
<aside epub:type='footnote' id="FN77"><p class="f"><a class="notebackref" href="#HB13_5"><span class="notemark">†</span> 13:5</a>
 <span class="ft">Dt. 31:6; Jos. 1:5</span></p></aside>
<aside epub:type='footnote' id="FN78"><p class="f"><a class="notebackref" href="#HB13_6"><span class="notemark">‡</span> 13:6</a>
 <span class="ft">Sal. 118:6</span></p></aside>
<aside epub:type='footnote' id="FN79"><p class="f"><a class="notebackref" href="#HB13_11"><span class="notemark">§</span> 13:11</a>
 <span class="ft">Lv. 16:27</span></p></aside>

<hr />
</div>
</div></body></html>
