<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="ngu" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>In yencuic iyectlajtoltzin Dios itech ica toTeco Jesucristo 1 SAN PEDRO 1</title>
</head>
<body dir='ltr'>
<ul class='tnav'>
<li><a href='index.xhtml'>1 SAN PEDRO</a></li>
</ul><ul class='tnav'><li><a href='1PE.xhtml#P11_0'>1</a></li>
<li><a href='1PE.xhtml#P12_0'>2</a></li>
<li><a href='1PE.xhtml#P13_0'>3</a></li>
<li><a href='1PE.xhtml#P14_0'>4</a></li>
<li><a href='1PE.xhtml#P15_0'>5</a></li>
</ul>

<div class='main' id='P10_0'>

<div class='mt'>1 SAN PEDRO </div>
<div class='mt2'>ACHTOJ ITLAJCUILOL ON APÓSTOL SAN PEDRO  </div>
<div class='psalmlabel' id='P11_0'> 1</div>
<div class='s'>Pedro quintlajcuilhuiya on tlaneltocaquej yejhuan chajchayajtinemij </div>
<div class='p'>

<span class="verse" id="P11_1">1&#160;</span>Nejhua, Pedro, niiapóstol Jesucristo. Nemechtlajcuilhuiya nemejhuamej yejhuan xnenchantij nemochan, yej nenchajchayajtinemij imanyan inyehualican Ponto, Galacia, Capadocia, Asia niman Bitinia. 
<span class="verse" id="P11_2">2&#160;</span>Dios toTajtzin omechtlapejpenijca para iconehuan pampa oquimat ica ipan in tonaltin nenquineltocasquej Jesucristo. Itechcopa on Espíritu Santo, Dios omechchipahuilij nemotlajtlacol para nenquitlacamatisquej Jesucristo niman para Cristo ma mechchipahua ican iyesyotzin. Xpiacan, tej, miyec tlatiochihualistli niman yolsehuilistli. </div>
<div class='s'>Ma ticyectenehuacan Dios ipampa on tlamachalistli yejhuan melahuac </div>
<div class='p'>
<span class="verse" id="P11_3">3&#160;</span>Ma ticyectenehuacan Dios iTajtzin toTeco Jesucristo pampa ican hueyi iteicnelilis<a href='#FN1' epub:type='noteref' class='noteref'>*</a> otechmacac yencuic nemilistli. Ijcon, tej, otitlacatquej ocsejpa. Yejhua ica ticpiaj tlamachalistli yejhuan melahuac, pampa Jesucristo onoyolihuitij<a href='#FN2' epub:type='noteref' class='noteref'>†</a> niman onoquetzteu ipan itlalcon. 
<span class="verse" id="P11_4">4&#160;</span>Niman no ijqui ticpiaj se herencia yejhuan Dios techehuilijticaj ne ilhuicac. On herencia xqueman huelis xoxotonis, nion xhuelis ijtlacahuis, nion xhuelis polihuis icualtzinca. 
<span class="verse" id="P11_5">5&#160;</span>Niman pampa nemejhuamej nenquineltocaj Dios, yejhua mechmanahuiya ican ipoder hasta ipan on sa ica nochi tonajli ijcuac mechititis ica yocaxitij nemotemaquixtilis. </div>
<div class='p'>
<span class="verse" id="P11_6">6&#160;</span>Yejhua ica, tej, nemejhuamej sanoyej<a href='#FN3' epub:type='noteref' class='noteref'>‡</a> nempaquij masqui cas nenquijyohuisquej quesqui tonaltin miyec tlajtlamach<a href='#FN4' epub:type='noteref' class='noteref'>§</a> tetlatlatalistli. 
<span class="verse" id="P11_7">7&#160;</span>Nemejhuamej nenquijyohuiyaj on tlajtlamach pajsolohuilistli niman tetlatlatalistli san para quitlatlatasquej nemotlaneltoc para nopantlantis tla melahuac nentlaneltocaj. Nenquimatij quen ijqui on tlacamej quitlatlataj on oro ican tlitl para quitasquej tla melahuac nochi yejhua. Tej, nemotlaneltoc más hueyi quijtosnequi xquen on oro yejhuan hueli popolihui. Tla cuajli quisas nemotlaneltoc itech on tetlatlatalistli, nenquiselisquej yectenehualistli niman hueyilistli niman tetlacaitalistli ipan on tonajli ijcuac Jesucristo huajlas ocsejpa. </div>
<div class='p'>
<span class="verse" id="P11_8">8&#160;</span>Nemejhuamej nenquitlajsojtlaj<a href='#FN5' epub:type='noteref' class='noteref'>*</a> Jesucristo masqui xqueman onenquitaquej. Masqui aman xnenquitaj, nenquineltocaj niman nempaquij ican paquilistli yejhuan ajsiticaj. In paquilistli sanoyej hueyi niman xhueli nochi nenquipanextiaj ican tlajtojli. 
<span class="verse" id="P11_9">9&#160;</span>Pampa nenquineltocaj, nenquiseliaj temaquixtilistli para nemoalma. </div>
<div class='p'>
<span class="verse" id="P11_10">10&#160;</span>Ye huejcahui on tiotlajtojquej, yejhuan oquijtojquej ica nenquiselisquej in temaquixtilistli ican iteicnelilis Dios, oquitejtemojquej niman ican nochi inyojlo otetlajtlajtoltijquej para quimatisquej quen ijqui onyas in temaquixtilistli. 
<span class="verse" id="P11_11">11&#160;</span>Ijcuac on Espíritu yejhuan Cristo oquinmacac oquintitij on tlen Cristo quijyohuis niman saquin<a href='#FN6' epub:type='noteref' class='noteref'>†</a> quipias hueyilistli, yejhuamej quinequiyaj quimatisquej aquinonon yejhua niman quemanon nochihuas. 
<span class="verse" id="P11_12">12&#160;</span>Dios oquinmachiltij on tlajtlamach yejhuan oquijtojquej. Yejhua oquinmachiltij ica xnochihuas chica nemij, yej nochihuas ijcuac miyec xipan yoticpanoquej. Aman, tej, Cristo ocuajtitlan on Espíritu Santo ne ilhuicac para quimpalehuis on yejhuan mechmachtiaj ica on temachtijli yejhuan quitemaca temaquixtilistli. Yejhuamej ye mechijlianij ica nochihuas on tlen on tiotlajtojquej oquijtojquej ye huejcahui. Hasta sa no on ilhuicactequitquej<a href='#FN7' epub:type='noteref' class='noteref'>‡</a> cajsicamatisnequij on temaquixtilistli yejhuan Dios mechmaca. </div>
<div class='s'>On tlaneltocaquej nonequi chipajtiasquej quen Dios chipahuac </div>
<div class='p'>
<span class="verse" id="P11_13">13&#160;</span>Yejhua ica xtlamachilistlachacan para cuajli xtlanemilican. Cuajli xmoyecanacan. Xmachacan ican nochi nemoyojlo iteicnelilis<a href='#FN8' epub:type='noteref' class='noteref'>§</a> Dios yejhuan nenquiselisquej ijcuac Jesucristo huajlas. 
<span class="verse" id="P11_14">14&#160;</span>Pampa neniconehuan Dios yejhuan nenquitlacamatij, ma ca xcahuilican on xcuajli elehuilistli<a href='#FN9' epub:type='noteref' class='noteref'>*</a> mechyecanas yejhuan nenquipiayaj ijcuac xnenquixmatiyaj Dios. 
<span class="verse" id="P11_15">15&#160;</span>Yej xchijchipajtiacan ican nochi tlen nenquichihuasquej quen Dios chipahuac yejhuan omechnotz para nenquiselisquej temaquixtilistli. 
<span class="verse" id="P11_16">16&#160;</span>Dios quijtohua ipan on Yectlajcuilojli: “Nemejhuamej xchijchipajtiacan pampa nejhua nichipahuac.” </div>
<div class='p'>
<span class="verse" id="P11_17">17&#160;</span>Tla nenquitocayotiaj “toTajtzin” on yejhuan toDios, xquelnamiquican ica yejhua xtechicoita itech se tlacatl ihuan ocse ijcuac quintlaxtlahuilia, yej quintlaxtlahuilia quen se quichihua. Yejhua ica, tej, xtlacaitacan Dios ican nemojtijli ipan nochi tonaltin quech nennemisquej ipan in tlalticpactli. Niman xquelnamiquican ica tinemij ipan in tlalticpactli quen xtichanejquej. 
<span class="verse" id="P11_18">18&#160;</span>Dios, tej, omechquixtij ipan on nemilistli yejhuan onenquiselijquej intech on ye huejcahui nemotajhuan. Yejhua on xcuajli nemilistli xomechpalehuij. Niman nemejhuamej cuajli nenquimatztoquej ica quech onotlaxtlau nemotemaquixtilis. On nemotemaquixtilis xonotlaxtlau ican tlajtlamach yejhuan tlamis quen yejhua on oro noso plata, 
<span class="verse" id="P11_19">19&#160;</span>yej ican on tlen patioj iyesyo Cristo. Yejhua onohuentlalij quen se borreguito yejhuan nochi cuajli niman xquipia ijtlacahuilistli. 
<span class="verse" id="P11_20">20&#160;</span>Ijcuac in tlalticpactli xe oncatca, Dios oquitlapejpenij Cristo para quitoyahuas iyesyo niman ijcon mechmaquixtis. Pero Cristo san quemach onesico niman omic nemopampa. 
<span class="verse" id="P11_21">21&#160;</span>Ipampa Cristo nemejhuamej nenquineltocaj Dios, yejhuan oquiyolihuitij niman oquetzteu ipan itlalcon niman oquimacac hueyilistli. Ijcon, tej, nemejhuamej nenquipiaj nemotlaneltoc niman nemotlamachalis itech Dios. </div>
<div class='p'>
<span class="verse" id="P11_22">22&#160;</span>Aman pampa nenquitlacamatij itlajtol Dios, nemoalma chipajquej para nenhuelisquej nenquintlajsojtlasquej<a href='#FN10' epub:type='noteref' class='noteref'>†</a> on tocnihuan. Yejhua ica sanoyej xmotlajsojtlacan inhuan ocsequimej ican nochi nemoyojlo. 
<span class="verse" id="P11_23">23&#160;</span>Nemejhuamej, tej, yonentlacatquej ocsejpa. Onenquiselijquej yencuic nemilistli yejhuan xqueman tlamis. Nemotajhuan niman nemonanhuan xomechmacac in yencuic nemilistli pampa on nemilistli yejhuan yejhuamej omechmacaquej tlamis. Onenquiselijquej in yencuic nemilistli itechcopa itlajtol Dios, yejhuan oncaj niman onyas para nochipa. 
<span class="verse" id="P11_24">24&#160;</span>On Yectlajcuilojli quijtohua: </div>
<div class='q'>Nochi tlacatl sa no ijqui quen itlaj xojtli, niman ihueyilis on tlacatl sa no ijqui quen on xochitl ne ipan on tepetl. On xojtli pilini niman huetzi ixochiyo, </div>
<div class='q'>
<span class="verse" id="P11_25">25&#160;</span>pero itlajtol Dios onyas para nochipa. On itlajtol Dios, yejhua on temachtijli yejhuan quitemaca temaquixtilistli yejhuan yomechijlijquej.  </div>
<div class='psalmlabel' id='P12_0'> 2</div>
<div class='p'>
<span class="verse" id="P12_1">1&#160;</span>Pampa nenquipiaj yencuic nemilistli, ma ca queman xchihuacan tlen xcuajli. Ma ca xtecajcayahuacan, nion ma ca xomexayacnemican, nion ma ca xtenexicolitacan, nion ma ca xijistlacatican. 
<span class="verse" id="P12_2">2&#160;</span>Aman, tej, sanoyej<a href='#FN11' epub:type='noteref' class='noteref'>*</a> xnequican on tlen nochi itlajtol Dios quen on coconej yejhuan selicacoconej sanoyej quinequij chichisquej. Sanoyej xnequican para ica nemoscaltisquej chica nenquiseliaj temaquixtilistli, 
<span class="verse" id="P12_3">3&#160;</span>pampa cuajli yonenquimatquej ica toTeco melahuac cuajli. </div>
<div class='s'>Cristo quen se tetl yejhuan yolticaj </div>
<div class='p'>
<span class="verse" id="P12_4">4&#160;</span>Xnisihuican Cristo yejhuan quen se tetl yejhuan yolticaj. Dios oquitlapejpenij para quitlalis quen yecatztica yejhuan más hueyixtias tetl ipan itiopan. Masqui Dios oquitlapejpenij Cristo niman para yejhua sanoyej hueyi quijtosnequi, on tlacamej xoquiselijquej. 
<span class="verse" id="P12_5">5&#160;</span>Nemejhuamej no nenyoltoquej niman quen nentemej. Yejhua ica, tej, xmotemacacan para Dios ma mechtequitilti quen nentemej yesquiaj para quichijchihuas itiopan. No ijqui xmocahuilican para Dios ma mechtlali quen tiopixquej yejhuan chijchipajquej para nenquintlalisquej huentin yejhuan Dios huelis quiselis, pampa nenquineltocaj Jesucristo. 
<span class="verse" id="P12_6">6&#160;</span>Dios ipan in Yectlajcuilojli tlajtohua de Cristo: </div>
<div class='q'>Xcaquican, nictlalia se tetl yejhuan para yecatztica ne ipan on chanyotl<a href='#FN12' epub:type='noteref' class='noteref'>†</a> itoca Sión. Onictlapejpenij yejhua in tetl, niman para nejhua in tetl sanoyej hueyi quijtosnequi. In tetl quijtosnequi noConeu. On yejhuan quineltocas yejhua, xqueman pinahuas. </div>
<div class='q'>
<span class="verse" id="P12_7">7&#160;</span>Aman yejhua no sanoyej hueyi quijtosnequi para nemejhuamej yejhuan nentlaneltocaj. Pero para on yejhuan xtlaneltocaj, impan nochihua yejhua in tlen quijtohua in Yectlajcuilojli: </div>
<div class='q'>On tetl yejhuan on tepanchijchiquej xoquiselijquej, aman yejhua yonotlalij yecatztica. </div>
<div class='q'>
<span class="verse" id="P12_8">8&#160;</span>Niman no impan nochihua on tlen quijtohua in Yectlajcuilojli: </div>
<div class='q'>Oncaj se tetl yejhuan ica nocxitechacuanihua, niman in tetl hueli tetlajcali. Yejhuamej nocxitechacuaniaj sa no ijqui quen Dios oquintlalilij ica nochihuas ipan pampa xquitlacamatij on itemachtil. </div>
<div class='s'>Nemejhuamej omechtlapejpenij Dios </div>
<div class='p'>
<span class="verse" id="P12_9">9&#160;</span>Pero nemejhuamej Dios omechtlapejpenij, niman nentiopixquej para nenquipalehuisquej toRey. Niman nemejhuamej no nentlaneltocaquej yejhuan chipajquej, niman nemejhuamej no nenteyaxcahuan<a href='#FN13' epub:type='noteref' class='noteref'>‡</a> itech Dios. Niman nochi yejhua in onochiu para nenquiteijlisquej ihueyilis Dios yejhuan omechquixtij ipan on tlayehualyotl, niman omechhuicac ipan on cuajli tlahuijli. 
<span class="verse" id="P12_10">10&#160;</span>Achtoj nemejhuamej xnenteyaxcahuan catcaj itech Dios, pero aman neniyaxcahuan. Achtoj xnenquimatiyaj iteicnelilis<a href='#FN14' epub:type='noteref' class='noteref'>§</a> Dios, pero aman yonenquiselijquej iteicnelililis. </div>
<div class='s'>On tlaneltocaquej xquintocarohua quichihuasquej on tlen xcuajli </div>
<div class='p'>
<span class="verse" id="P12_11">11&#160;</span>Notlajsojcaicnihuan, nenquimatij ica aman nemejhuamej nenchanejquej ne ilhuicac masqui nenchantij quesqui tonaltin más nican ipan in tlalticpactli. Yejhua ica sanoyej nemechtlajtlanilia ma ca xcahuilican ma mechyecana on xcuajli nemoelehuilis<a href='#FN15' epub:type='noteref' class='noteref'>*</a> yejhuan noxixicohua ihuan nemoalma. 
<span class="verse" id="P12_12">12&#160;</span>Xmohuicacan cuajli imixpan on yejhuan xquixmatij Dios. Ijcon masqui cas quitenehuaj ica yonenquichijquej on tlen xcuajli, yejhuamej quitasquej on tlen cuajli yejhuan nemejhuamej nenquichihuaj. Niman quemaj quiyectenehuasquej Dios ijcuac ajsis on tonajli para techtlaxtlahuilis. </div>
<div class='s'>On tlaneltocaquej nonequi quintlacamatisquej on tequihuajquej niman on inteco </div>
<div class='p'>
<span class="verse" id="P12_13">13&#160;</span>Xquintlacamatican nochi on tequihuajquej yejhuan on tlacamej quintlaliaj para ijcon nochimej quitlacaitasquej toTeco. Xtlacamatican on más hueyi tequihuaj emporador yejhuan quipia más hueyi tequihuajyotl. 
<span class="verse" id="P12_14">14&#160;</span>Niman no xquintlacamatican on tequihuajquej gobernadores yejhuan quinmactilia on tlanahuatijli para quincastigarosquej on yejhuan quichihuaj on tlen xcuajli, noso para quintlacaitasquej on yejhuan quichihuaj on tlen cuajli. 
<span class="verse" id="P12_15">15&#160;</span>Xquintlacamatican ijcon pampa Dios quinequi xchihuacan on tlen cuajli para on yejhuan tzonteconchicajquej xhuelis itlaj mechijtohuilisquej. </div>
<div class='p'>
<span class="verse" id="P12_16">16&#160;</span>Xmohuicacan quen tlacamej yejhuan tlamacaltin. Pero ma ca xnemilican pampa nemomacahualis, nenhuelisquej nenquichihuasquej on tlen xcuajli. Yej más cuajli xmohuicacan quen itlacohualhuan Dios. 
<span class="verse" id="P12_17">17&#160;</span>Cuajli xquintlacaitacan nochimej, xquintlajsojtlacan<a href='#FN16' epub:type='noteref' class='noteref'>†</a> nochimej tocnihuan, xtlacaitacan Dios, niman xtlacaitacan on más hueyixticaj tequihuaj. </div>
<div class='p'>
<span class="verse" id="P12_18">18&#160;</span>Nemejhuamej tlanamactin, xquintlacamatican nemoteco ican nochi tetlacaitalistli. Ma ca san xquintlacamatican yejhuamej on yejhuan cuajcualtin niman tenotzquej, yej no yejhuamej on yejhuan xcuajcualtin. 
<span class="verse" id="P12_19">19&#160;</span>Tla nenquixicohuaj on tlajyohuilistli yejhuan xmechtocarohua nenquipiasquej san pampa nenquimatij quen ijqui Dios quinequi para nemohuicasquej, tla ijcon, mechtlacaitasquej. 
<span class="verse" id="P12_20">20&#160;</span>Pero tla nemejhuamej nenquichihuaj itlaj tlen xcuajli, niman yejhua ica mechcastigarohuaj, xacaj mechtlacaitas. Pero tla nentlajyohuiyaj pampa onenquichijquej on tlen cuajli, niman cuajli nenquixicohuaj ican yolsehuilistli, quemaj Dios mechtlacaitas. 
<span class="verse" id="P12_21">21&#160;</span>Dios omechnotz para nenquichihuasquej on tlen cuajli masqui nentlajyohuisquej. San yejhua Cristo otlajyohuij nemopampa, niman ijcon omechititij quen ijqui no nonequi nenquichihuasquej. 
<span class="verse" id="P12_22">22&#160;</span>On Yectlajcuilojli quijtohua itech ica Cristo: </div>
<div class='q'>Yejhua nion se tlajtlacojli xoquichiu, nion ocajcayau yacaj. </div>
<div class='q'>
<span class="verse" id="P12_23">23&#160;</span>Ijcuac on tlacamej ocuijhuicaltijquej Cristo, yejhua xotlananquilij ican tlahuijhuicaltilistli. Ijcuac oquitlajyohuiltijquej, xoquijtoj ica quincojcocos nion quinmictis, yej oquinmactilij Dios yejhuan nochipa tetlaxtlahuilia quen nonequi. </div>
<div class='q'>
<span class="verse" id="P12_24">24&#160;</span>Ne ipan cojnepanojli<a href='#FN17' epub:type='noteref' class='noteref'>‡</a> sa no Cristo oquiselij castigo ipan itlalnacayo ipampa totlajtlacol, para tejhuamej ma ticajcahuacan on ica titlajtlacohuaj niman para ma tiyolmelajcanemican. Aman Dios yomechtlapojpolhuij ipampa on tlen oquijyohuij Cristo. </div>
<div class='q'>
<span class="verse" id="P12_25">25&#160;</span>Nonequiya para Dios mechtlapojpolhuis pampa nenchayajcaquistinemiyaj itech iojhui quen borreguitos yejhuan polijtinemij. Pero aman yonenhualajquej itech Cristo yejhuan mechtlajpia quen se tlajpixqui niman yejhuan quimejehua nemoalmas.  </div>
<div class='psalmlabel' id='P13_0'> 3</div>
<div class='s'>On yejhuan tehuan nemij nonequi chantisquej ican tetlacaitalistli </div>
<div class='p'>
<span class="verse" id="P13_1">1&#160;</span>Sihuamej, no ijqui xtlacaitacan nemohuehuentzin. Ijcon, tej, tla se de nemejhuamej quipia ihuehuentzin yejhuan xquineltoca itemachtil Dios, huelis noyolehuas ica on quen tejhua timohuicas, niman xafuerza ticnojnotzas, 
<span class="verse" id="P13_2">2&#160;</span>pampa quitas quen ican chipahualistli timohuica, niman quen ijqui tictlacaita Dios. 
<span class="verse" id="P13_3">3&#160;</span>Nemocualtzinca xquitocarohua hualehuas itech on tlajmachyotl<a href='#FN18' epub:type='noteref' class='noteref'>*</a> yejhuan tlachijchiutli ican oro, noso itech on tlaquentin yejhuan cualtzitzintin, noso tla notzonmalinaj sanoyej<a href='#FN19' epub:type='noteref' class='noteref'>†</a> cualtzin. 
<span class="verse" id="P13_4">4&#160;</span>Yej nemocualtzinca<a href='#FN20' epub:type='noteref' class='noteref'>‡</a> nonequi quisas ipan nemoyojlo, ijcon quen se sihuatl quisa icualtzinca ipan iyojlo ijcuac yolyemanqui<a href='#FN21' epub:type='noteref' class='noteref'>§</a> niman tenotzqui. In, tej, yejhua hueyi quijtosnequi ixpan Dios. 
<span class="verse" id="P13_5">5&#160;</span>Ye huejcahui on sihuamej yejhuan chipajquej catcaj niman quineltocayaj Dios ijcon onocualtzintilijcaj. Cada se de yejhuamej quitlacamatiya ihuehuentzin 
<span class="verse" id="P13_6">6&#160;</span>ijcon quen Sara, yejhuan quitlacamatiya Abraham niman oquitlacaitac ijcuac oquitocayotij “noteco.” Nennemisquej quen Sara tla nenquitocasquej iejemplo ica nenquichihuasquej on tlen cuajli niman xitlaj<a href='#FN22' epub:type='noteref' class='noteref'>*</a> nenquimacajsisquej. </div>
<div class='p'>
<span class="verse" id="P13_7">7&#160;</span>Tlacamej, xmotencaquican cuajli inhuan nemosihuahuan. Niman xquintlacaitacan quen nonequi pampa yejhuamej más malhuiltin xquen nemejhuamej, niman pampa yejhuamej no nemohuan quiselisquej se nemilistli yejhuan Dios otechmacac ican iteicnelilis<a href='#FN23' epub:type='noteref' class='noteref'>†</a>. Ijcon cuajli xmohuicacan inhuan nemosihuahuan para ma ca itlaj quitzacuilis nemooraciones. </div>
<div class='s'>Yejhuan tlajyohuiyaj ipampa on tlen cuajli quichihuaj quiselisquej itlatiochihualis Dios </div>
<div class='p'>
<span class="verse" id="P13_8">8&#160;</span>No sa ica nochi, nenmochimej cuajli xnemican sequimej inhuan ocsequimej ican pactli. Xmajmanacan ijcuac se itlaj cajmana. Xmotlajsojtlacan<a href='#FN24' epub:type='noteref' class='noteref'>‡</a> sequimej inhuan ocsequimej quen icniutin. Xteicnelican niman xyolyemanixtiacan. 
<span class="verse" id="P13_9">9&#160;</span>Tla yacaj itlaj mechchihuilis tlen xcuajli, ma ca no ijqui nencuepilisquej, noso tla yacaj mechtenehuilia on tlen xcuajli, ma ca no nenquitenehuilisquej on tlen xcuajli. Yej xcuepilican ican tlatiochihualistli, pampa Dios omechnotz para ijqui nemohuicasquej, niman ijqui nenquiselisquej se tlatiochihualistli. 
<span class="verse" id="P13_10">10&#160;</span>Nemechijlia ijquin pampa on Yectlajcuilojli quijtohua: </div>
<div class='q'>On yejhuan quinequi paquis ipan inemilis niman quinequi quipanos ican cuajli tonaltin, ma quejehua inenepil para ma ca ma quijto on tlen xcuajli, niman iten para ma ca yacaj ma cajcayahua. </div>
<div class='q'>
<span class="verse" id="P13_11">11&#160;</span>Ma ca sa ma quichihua on tlen xcuajli, niman ma quichihua nochi tlen cuajli. Ma quitejtemo yolsehuilistli inhuan ocsequimej niman ican nochi iyojlo ma quejeco quipias. </div>
<div class='q'>
<span class="verse" id="P13_12">12&#160;</span>Ma quichihua nochi in tlajtlamach<a href='#FN25' epub:type='noteref' class='noteref'>§</a> pampa Dios quintlacaita on yejhuan yolmelajquej<a href='#FN26' epub:type='noteref' class='noteref'>*</a>, niman caqui inoración. Pero yejhua xquinchihuilia cuenta yejhuan quichihuaj tlen xcuajli. </div>
<div class='p'>
<span class="verse" id="P13_13">13&#160;</span>Tla ican nemoyojlo nochipa nenquichihuaj on tlen cuajli, ¿aquinon, tej, mechpajsolos? 
<span class="verse" id="P13_14">14&#160;</span>Pero tla nentlajyohuiyaj pampa nenquichihuaj on tlen cuajli, nenquiselisquej itlatiochihualis Dios. Yejhua ica ma ca xmomojtican ica on tlen quijtohuaj niman quichihuaj, nion ma ca xcomatztiacan. 
<span class="verse" id="P13_15">15&#160;</span>Yej ipan nemoyojlo xtlacaitacan Cristo ica yejhua nemoTeco. Nochipa xnemican listos para nenquinnanquilisquej nochimej on yejhuan mechtlajtoltisquej de nemotlamachalis. Pero ijcuac nenquinnanquilisquej, xchihuacan ican yolyemanilistli niman tetlacaitalistli. 
<span class="verse" id="P13_16">16&#160;</span>Ma ca xcahuilican nemotlamachilis ma mechtlajtlacolmacacan. Ijcon on yejhuan mechtenehuiliaj on tlen xcuajli, pampa cuajli nemohuicaj itech Cristo, pinahuasquej itechcopa intlajtol. 
<span class="verse" id="P13_17">17&#160;</span>Más cuajli nentlajyohuisquej ipampa on tlen cuajli nenquichihuasquej, tla Dios quinequi, xquen tla nentlajyohuisquej ipampa on tlen xcuajli nenquichihuasquej. 
<span class="verse" id="P13_18">18&#160;</span>Sa no yejhua Cristo otlajyohuij niman omic ipampa totlajtlacolhuan. Yejhua omic san sejpa para nochipa. Yejhua yejhuan yolmelajqui, omic topampa yejhuan xtiyolmelajquej para techhuicas itech Dios. Itlalnacayo omic pero iEspíritu oyoliu<a href='#FN27' epub:type='noteref' class='noteref'>†</a>. 
<span class="verse" id="P13_19">19&#160;</span>Niman Cristo ican iEspíritu oyaj para oquinmachtito on almas yejhuan tzacuticatcaj. 
<span class="verse" id="P13_20">20&#160;</span>Yejhuamej onencaj ye huejcahui sa no ipan on tonaltin ijcuac nemiya Noé. Niman nochi on tonaltin chica Noé quichijchihuaya on acajli<a href='#FN28' epub:type='noteref' class='noteref'>‡</a>, yejhuan Dios oquinahuatij para ma quichijchihua, Dios quinchaya xican tlahuejli para quitlacamatisquiaj, pero yejhuamej ononenecquej. Xquelnamiquican ica ipan on acajli Dios oquimaquixtij san quesquimej tlacamej, san chicueyimej tlacamej. Yejhua oquinmaquixtij ipan atl. 
<span class="verse" id="P13_21">21&#160;</span>Niman yejhua on atl, aman yejhua quixnescayotijticaj<a href='#FN29' epub:type='noteref' class='noteref'>§</a> yejhua on tlacuatequilistli. Ijcuac otitocuatequijquej, onoteititij ica yotimaquisquej itechcopa iyolihuilis Cristo ijcuac Dios oquetzteu ipan itlalcon. On tlacuatequilistli xoquichipau tonacayo, yej onoteititij ica tictlajtlaniliaj Dios para se toyojlo yejhuan xtechtlajtlacolmacas. 
<span class="verse" id="P13_22">22&#160;</span>Aman Cristo nemi ne ilhuicac iyecmacopa Dios campa oncaj tetlacaitalistli niman tlanahuatijli niman campa on ilhuicactequitquej<a href='#FN30' epub:type='noteref' class='noteref'>*</a> niman on tequihuajquej niman on yejhuan quipiaj poder quitlacamatztoquej.  </div>
<div class='psalmlabel' id='P14_0'> 4</div>
<div class='s'>Nonequi tinemisquej quen Dios quinequi </div>
<div class='p'>
<span class="verse" id="P14_1">1&#160;</span>Cristo otlajyohuij ipan itlalnacayo. Yejhua ica nemejhuamej no xnemican listos quen yejhua para nenquiselisquej tlajyohuilistli. Niman xquelnamiquican ica on yejhuan tlajyohuiya ipan itlalnacayo cajcahua on tlajtlacojli. 
<span class="verse" id="P14_2">2&#160;</span>Ijcon, tej, chica yejhua nemis ipan in tlalticpactli, xoc quitocas on xcuajli elehuilistli<a href='#FN31' epub:type='noteref' class='noteref'>*</a> yejhuan itlalnacayo quinequi, yej quitocas on tlen Dios quinequi. 
<span class="verse" id="P14_3">3&#160;</span>Ipan on tonaltin catcaj, nemejhuamej onenquichijquej miyec xcuajli quen on yejhuan xquixmatij Dios. Nenquichijtetziyaj nochi xcuajli yejhuan ohuajlaj ipan nemotlamachilis, onenquelehuijquej on tlen xcuajli, niman onentlahuantinencaj. Onenquichijquej xcuajli ilhuimej, niman ipan ilhuimej sanoyej<a href='#FN32' epub:type='noteref' class='noteref'>†</a> nentlahuaniyaj, niman nenquinhueyiliayaj on tlamachijchihualtin nemotajtzitzihuan yejhuan Dios xmechcahuilia. 
<span class="verse" id="P14_4">4&#160;</span>Aman yejhuamej on yejhuan xquixmatij Dios, xcajsicamatij tlica<a href='#FN33' epub:type='noteref' class='noteref'>‡</a> xoc nemonelohuaj inhuan ipan on miyec xcuajli tlajtlamach<a href='#FN34' epub:type='noteref' class='noteref'>§</a> yejhuan quichihuaj. Yejhua ica yejhuamej mechtenehuiliaj tlen xcuajli. 
<span class="verse" id="P14_5">5&#160;</span>Pero yejhuamej ica oncaj quixpantilisquej Cristo nochi on tlen xcuajli quichihuaj. Niman Cristo nemi listo para quinyolcuitis niman quintlaxtlahuilis on yejhuan nemij niman no on yejhuan yomiquej. 
<span class="verse" id="P14_6">6&#160;</span>Yejhua ica yejhua no oyaj niman oquimijlij on yejhuan yomiquej on cuajli tlajtojli yejhuan quitemaca temaquixtilistli. Dios ye quintlaxtlahuilia ipan intlalnacayo ican miquilistli ijcon quen quitlaxtlahuilis nochi tlacatl. Pero Cristo oquimijlij on cuajli tlajtojli de temaquixtilistli para inalmas huelisquej nemisquej quen Dios nemi. </div>
<div class='s'>Nochi on tlaneltocaquej nonequi nohuicasquej cuajli ipan in sa ica nochi tonaltin </div>
<div class='p'>
<span class="verse" id="P14_7">7&#160;</span>Ye nisiu para tlamis nochi tlajtlamach. Yejhua ica, cuajli xnemilican niman cuajli xmocahuacan para nenhuelisquej nenquichihuasquej oración. 
<span class="verse" id="P14_8">8&#160;</span>Yejhua in hueyi quijtosnequi. Sanoyej xmotlajsojtlatihuiyan ihuan ocsequimej pampa tla melahuac nenquintlajsojtlaj<a href='#FN35' epub:type='noteref' class='noteref'>*</a> ocsequimej, nenquintlapojpolhuisquej masqui miyecpa tlajtlacosquej nemotech. 
<span class="verse" id="P14_9">9&#160;</span>Cuajli xquinselican ocsequimej nemochan niman ma ca xquichtacatlatohuilican nenmojticopa. 
<span class="verse" id="P14_10">10&#160;</span>Dios omechmacac nemejhuamej on tetlayocoliltin yejhuan mechhueliltia on tlen aman hueli nenquichihuaj. Niman cada se de nemejhuamej omechmacac tetlayocoliltin sesetlamantic. Yejhua ica, nochipa ijcuac nenhuelisquej, cuajli xtequitiltican on tlen Dios omechmacac para nenquimpalehuisquej ocsequimej. 
<span class="verse" id="P14_11">11&#160;</span>Ijcuac yacaj temachtis, ma temachti ican itlajtol Dios. Ijcuac yacaj quintequipanohua ocsequimej, ma quichihua ican on chicahualistli yejhuan Dios quimaca. Ijcon Dios quiselis yectenehualistli itechcopa Jesucristo. Niman quipias hueyilistli niman poder para nochipa. Ma ijqui nochihua. </div>
<div class='s'>Nentlajyohuiyaj pampa nenquineltocaj Cristo </div>
<div class='p'>
<span class="verse" id="P14_12">12&#160;</span>Notlajsojcaicnihuan, ma ca ma mechmojcatlachaltican on tecocoj tetlatlatalistli yejhuan nenquijyohuiaj. Ma ca xnemilican ica itlaj yencuic yohuetz nemopan yejhuan xqueman huetzi impan ocsequimej. 
<span class="verse" id="P14_13">13&#160;</span>Yej xpaquican ica no nenquipiaj sequi itlajyohuilis Cristo para no más sanoyej nempaquisquej ijcuac nopanextis ihueyilis. 
<span class="verse" id="P14_14">14&#160;</span>Tla on tlacamej mechtenehuiliaj on tlen xcuajli pampa nenquineltocaj Cristo, nenquiseliaj itlatiochihualis Dios, pampa on Espíritu Santo yejhuan quipia hueyilistli nemi nemopan. On tlacamej quijtohuaj on tlen xcuajli itech Cristo, pero nemejhuamej nenquitlacaitaj. 
<span class="verse" id="P14_15">15&#160;</span>Tla se de nemejhuamej tlajyohuia, ma ca ma tlajyohui pampa yejhua otemictij, noso otlachtec, noso xnohuica ipan itlanahuatil on gobierno, noso nocalactia campa xquitocarohua. 
<span class="verse" id="P14_16">16&#160;</span>Yej tla se de nemejhuamej tlajyohuia pampa yejhua quineltoca Cristo, xquitocarohua pinahuas, yej ma cueyili Dios pampa yejhua tlaneltocaquetl. 
<span class="verse" id="P14_17">17&#160;</span>Ye huajlau on tonajli para Dios quinyolcuitis niman quintlaxtlahuilis yejhuan tiiconehuan. Tla yejhua toca pehuas ica techcastigaros tejhuamej yejhuan tiiconehuan, ¿quen ijqui quisasquej on yejhuan xquitlacamatij on temachtijli yejhuan quitemaca temaquixtilistli? 
<span class="verse" id="P14_18">18&#160;</span>On Yectlajcuilojli quijtohua: </div>
<div class='q'>Tla on yejhuan cuajcualtin sa axcan huelij nomaquixtiaj, ¿tlinon impan nochihuas on yejhuan xcuajcualtin niman on tlajtlacolejquej? </div>
<div class='q'>
<span class="verse" id="P14_19">19&#160;</span>Ijcon, tej, nemejhuamej yejhuan nentlajyohuiyaj pampa Dios quinequi, cuajli xchijtiacan quen mechtocarohua. No ijqui, xmactilican nemoalma Dios yejhuan omechchijchiu niman nochipa quichihua quen quitocarohua.  </div>
<div class='psalmlabel' id='P15_0'> 5</div>
<div class='s'>Pedro quintlacanonotza on tlajtlajmatquej tlayecanquej itech tocnihuan niman on telpocamej </div>
<div class='p'>
<span class="verse" id="P15_1">1&#160;</span>Aman nicnequi niquintlacanonotzas on tlajtlajmatquej tlayecanquej yejhuan nemij ipan nemotiopanhuan. Nejhua no nitlajtlajmatqui tlayecanquetl itech tocnihuan. Oniquitac Cristo ijcuac otlajyohuij niman no nicpias sequi ihueyilis yejhuan huajnonextis. 
<span class="verse" id="P15_2">2&#160;</span>Xquintlajpiacan iconehuan Dios yejhuan yejhua omechmactilij para nenquincuidarosquej. Xquimpiacan quen se tlajpixqui quimpia iborreguitos. Ma ca xchihuacan pampa tla yacaj mechchihualtia, yej ican cuajli nemoyojlo quen Dios quinequi. Ma ca xchihuacan pampa nenquinequij nenquitlanisquej tomin, yej san pampa nenquinequij nentequitisquej para Dios. 
<span class="verse" id="P15_3">3&#160;</span>Ma ca xquimpiacan quen nemotlactihuan on yejhuan Dios omechmactilij para nenquintlajpiasquej, yej xquinyecanacan ican cuajli ejemplo. 
<span class="verse" id="P15_4">4&#160;</span>Ijcuac huajnonextis Cristo, yejhuan quinmandarohua on tlajpixquej, nenquiselisquej se tetlayocolijli sanoyej<a href='#FN36' epub:type='noteref' class='noteref'>*</a> cualtzin yejhuan xqueman popolihui xquen se tetlayocolijli yejhuan ticseliaj ipan in tlalticpactli. </div>
<div class='p'>
<span class="verse" id="P15_5">5&#160;</span>Telpocamej, no ijqui xquintlacamatican on yejhuan más huehuentzitzintin. Xmohuicacan ihuan ocsequimej ican yolyemanilistli<a href='#FN37' epub:type='noteref' class='noteref'>†</a> pampa on Yectlajcuilojli quijtohua: </div>
<div class='q'>Dios xquinselia on yejhuan nohueyimatquej, pero yejhua quimpalehuiya ican iteicnelilis<a href='#FN38' epub:type='noteref' class='noteref'>‡</a> on yejhuan yolyemanquej. </div>
<div class='q'>
<span class="verse" id="P15_6">6&#160;</span>Yejhua ica xmoyolyemanilican ixpan Dios yejhuan quipia nochi poder, niman mechmacas tetlacaitalistli ipan on tonajli yejhuan oquitlapejpenij. </div>
<div class='q'>
<span class="verse" id="P15_7">7&#160;</span>Xmactilican Dios nochi on tlajtlamach<a href='#FN39' epub:type='noteref' class='noteref'>§</a> yejhuan san nencomatztoquej pampa yejhua quinequi mechpalehuis. </div>
<div class='p'>
<span class="verse" id="P15_8">8&#160;</span>Cuajli xnemilican niman xtlachixtiacan, pampa nemotlahuelicniu on diablo quinequi mechxoxotonis. Yejhua quistinemi quen itlaj león yejhuan nanalcatinemi niman quitejtemojtinemi aquinon quicuas. 
<span class="verse" id="P15_9">9&#160;</span>Ma ca xtlacamatican on diablo, yej xmelajcanemican ipan nemotlaneltoc. No ijqui xmatztiacan ica nochihuiyan imanyan in tlalticpactli on nemocnihuan no ijqui quen nemejhuamej tlajyohuiyaj. 
<span class="verse" id="P15_10">10&#160;</span>Saquin ijcuac nemejhuamej yonentlajyohuijquej ipan quesqui tonaltin, sa no Dios mechcueltlalis, mechmelajcapias, mechcojtilis, niman mechyectlalis ipan nemotlaneltoc. Sa no yejhua Dios techmaca nochi iteicnelilis, niman otechnotz para ticpiasquej ihueyilis itechcopa Cristo yejhuan para nochipa onyas. 
<span class="verse" id="P15_11">11&#160;</span>Ma yejhua quipia hueyilistli niman poder para nochipa. Ma ijqui nochihua. </div>
<div class='s'>Pedro tetlajpalohua </div>
<div class='p'>
<span class="verse" id="P15_12">12&#160;</span>Yonemechtlajcuilhuij ican quesqui tlajtojli ipan yejhua in tlajcuilolamatl yejhuan tocniu Silvano oquijcuiloj quen nejhua oniquijlij. Nejhua cuajli nicmati ica yejhua cuajli iyojlo. Onemechtlajcuilhuij para onemechtlacanonotz niman onemechpantlantilij ica iteicnelilis<a href='#FN40' epub:type='noteref' class='noteref'>*</a> Dios melahuac. Xmelajcanemican ipan on teicnelilistli. </div>
<div class='p'>
<span class="verse" id="P15_13">13&#160;</span>Iconehuan Dios yejhuan nemij nican ipan Babilonia, niman yejhuan no oquintlapejpenij quen nemejhuamej, mechtlajpalohuaj. Niman Marcos yejhuan quen noconeu yesquia, mechtlajpalohua. 
<span class="verse" id="P15_14">14&#160;</span>Xmotlajpalocan nochimej ihuan ocsequimej ican tetlajsojtlalistli<a href='#FN41' epub:type='noteref' class='noteref'>†</a>. </div>
<div class='p'>Xpiacan yolsehuilistli nemejhuamej yejhuan nennemij san secan ihuan Jesucristo. Ma ijqui nochihua.</div><div class="footnote">
<hr />
<aside epub:type='footnote' id="FN1"><p class="f"><a class="notebackref" href="#P11_3"><span class="notemark">*</span> 1:3</a>
 <span class="ft">su misericordia </span></p></aside>
<aside epub:type='footnote' id="FN2"><p class="f"><a class="notebackref" href="#P11_3"><span class="notemark">†</span> 1:3</a>
 <span class="ft">resucitó; onoyolitij </span></p></aside>
<aside epub:type='footnote' id="FN3"><p class="f"><a class="notebackref" href="#P11_6"><span class="notemark">‡</span> 1:6</a>
 <span class="ft">muy </span></p></aside>
<aside epub:type='footnote' id="FN4"><p class="f"><a class="notebackref" href="#P11_6"><span class="notemark">§</span> 1:6</a>
 <span class="ft">cosas </span></p></aside>
<aside epub:type='footnote' id="FN5"><p class="f"><a class="notebackref" href="#P11_8"><span class="notemark">*</span> 1:8</a>
 <span class="ft">le aman </span></p></aside>
<aside epub:type='footnote' id="FN6"><p class="f"><a class="notebackref" href="#P11_11"><span class="notemark">†</span> 1:11</a>
 <span class="ft">después </span></p></aside>
<aside epub:type='footnote' id="FN7"><p class="f"><a class="notebackref" href="#P11_12"><span class="notemark">‡</span> 1:12</a>
 <span class="ft">ángeles: Angeles tequitij ne ilhuicac niman nican ipan in tlalticpactli. </span></p></aside>
<aside epub:type='footnote' id="FN8"><p class="f"><a class="notebackref" href="#P11_13"><span class="notemark">§</span> 1:13</a>
 <span class="ft">su misericordia </span></p></aside>
<aside epub:type='footnote' id="FN9"><p class="f"><a class="notebackref" href="#P11_14"><span class="notemark">*</span> 1:14</a>
 <span class="ft">deseos </span></p></aside>
<aside epub:type='footnote' id="FN10"><p class="f"><a class="notebackref" href="#P11_22"><span class="notemark">†</span> 1:22</a>
 <span class="ft">los amarán </span></p></aside>
<aside epub:type='footnote' id="FN11"><p class="f"><a class="notebackref" href="#P12_2"><span class="notemark">*</span> 2:2</a>
 <span class="ft">mucho </span></p></aside>
<aside epub:type='footnote' id="FN12"><p class="f"><a class="notebackref" href="#P12_6"><span class="notemark">†</span> 2:6</a>
 <span class="ft">casa; cajli </span></p></aside>
<aside epub:type='footnote' id="FN13"><p class="f"><a class="notebackref" href="#P12_9"><span class="notemark">‡</span> 2:9</a>
 <span class="ft">le pertenecen; nenteaxcahuan, nentehuaxcahuan, nentetlatquihuan </span></p></aside>
<aside epub:type='footnote' id="FN14"><p class="f"><a class="notebackref" href="#P12_10"><span class="notemark">§</span> 2:10</a>
 <span class="ft">su misericordia </span></p></aside>
<aside epub:type='footnote' id="FN15"><p class="f"><a class="notebackref" href="#P12_11"><span class="notemark">*</span> 2:11</a>
 <span class="ft">deseos de ustedes </span></p></aside>
<aside epub:type='footnote' id="FN16"><p class="f"><a class="notebackref" href="#P12_17"><span class="notemark">†</span> 2:17</a>
 <span class="ft">ámenlos </span></p></aside>
<aside epub:type='footnote' id="FN17"><p class="f"><a class="notebackref" href="#P12_24"><span class="notemark">‡</span> 2:24</a>
 <span class="ft">cruz </span></p></aside>
<aside epub:type='footnote' id="FN18"><p class="f"><a class="notebackref" href="#P13_3"><span class="notemark">*</span> 3:3</a>
 <span class="ft">adorno </span></p></aside>
<aside epub:type='footnote' id="FN19"><p class="f"><a class="notebackref" href="#P13_3"><span class="notemark">†</span> 3:3</a>
 <span class="ft">muy </span></p></aside>
<aside epub:type='footnote' id="FN20"><p class="f"><a class="notebackref" href="#P13_4"><span class="notemark">‡</span> 3:4</a>
 <span class="ft">su belleza </span></p></aside>
<aside epub:type='footnote' id="FN21"><p class="f"><a class="notebackref" href="#P13_4"><span class="notemark">§</span> 3:4</a>
 <span class="ft">humilde </span></p></aside>
<aside epub:type='footnote' id="FN22"><p class="f"><a class="notebackref" href="#P13_6"><span class="notemark">*</span> 3:6</a>
 <span class="ft">nada; coxtla </span></p></aside>
<aside epub:type='footnote' id="FN23"><p class="f"><a class="notebackref" href="#P13_7"><span class="notemark">†</span> 3:7</a>
 <span class="ft">su misericordia </span></p></aside>
<aside epub:type='footnote' id="FN24"><p class="f"><a class="notebackref" href="#P13_8"><span class="notemark">‡</span> 3:8</a>
 <span class="ft">ámense </span></p></aside>
<aside epub:type='footnote' id="FN25"><p class="f"><a class="notebackref" href="#P13_12"><span class="notemark">§</span> 3:12</a>
 <span class="ft">cosas </span></p></aside>
<aside epub:type='footnote' id="FN26"><p class="f"><a class="notebackref" href="#P13_12"><span class="notemark">*</span> 3:12</a>
 <span class="ft">humilde </span></p></aside>
<aside epub:type='footnote' id="FN27"><p class="f"><a class="notebackref" href="#P13_18"><span class="notemark">†</span> 3:18</a>
 <span class="ft">resucitó </span></p></aside>
<aside epub:type='footnote' id="FN28"><p class="f"><a class="notebackref" href="#P13_20"><span class="notemark">‡</span> 3:20</a>
 <span class="ft">arca de Noé </span></p></aside>
<aside epub:type='footnote' id="FN29"><p class="f"><a class="notebackref" href="#P13_21"><span class="notemark">§</span> 3:21</a>
 <span class="ft">simbolizando </span></p></aside>
<aside epub:type='footnote' id="FN30"><p class="f"><a class="notebackref" href="#P13_22"><span class="notemark">*</span> 3:22</a>
 <span class="ft">ángeles: Angeles tequitij ne ilhuicac niman nican ipan in tlalticpactli. </span></p></aside>
<aside epub:type='footnote' id="FN31"><p class="f"><a class="notebackref" href="#P14_2"><span class="notemark">*</span> 4:2</a>
 <span class="ft">deseo </span></p></aside>
<aside epub:type='footnote' id="FN32"><p class="f"><a class="notebackref" href="#P14_3"><span class="notemark">†</span> 4:3</a>
 <span class="ft">mucho </span></p></aside>
<aside epub:type='footnote' id="FN33"><p class="f"><a class="notebackref" href="#P14_4"><span class="notemark">‡</span> 4:4</a>
 <span class="ft">por qué; tline </span></p></aside>
<aside epub:type='footnote' id="FN34"><p class="f"><a class="notebackref" href="#P14_4"><span class="notemark">§</span> 4:4</a>
 <span class="ft">cosas </span></p></aside>
<aside epub:type='footnote' id="FN35"><p class="f"><a class="notebackref" href="#P14_8"><span class="notemark">*</span> 4:8</a>
 <span class="ft">aman a ellos </span></p></aside>
<aside epub:type='footnote' id="FN36"><p class="f"><a class="notebackref" href="#P15_4"><span class="notemark">*</span> 5:4</a>
 <span class="ft">muy </span></p></aside>
<aside epub:type='footnote' id="FN37"><p class="f"><a class="notebackref" href="#P15_5"><span class="notemark">†</span> 5:5</a>
 <span class="ft">humildad </span></p></aside>
<aside epub:type='footnote' id="FN38"><p class="f"><a class="notebackref" href="#P15_5"><span class="notemark">‡</span> 5:5</a>
 <span class="ft">su misericordia </span></p></aside>
<aside epub:type='footnote' id="FN39"><p class="f"><a class="notebackref" href="#P15_7"><span class="notemark">§</span> 5:7</a>
 <span class="ft">cosas </span></p></aside>
<aside epub:type='footnote' id="FN40"><p class="f"><a class="notebackref" href="#P15_12"><span class="notemark">*</span> 5:12</a>
 <span class="ft">su misericordia </span></p></aside>
<aside epub:type='footnote' id="FN41"><p class="f"><a class="notebackref" href="#P15_14"><span class="notemark">†</span> 5:14</a>
 <span class="ft">Ipan griego quijtohua: “ican yectli tlatencuajli.” Tlatencuajli quijtosnequi beso. </span></p></aside>

<hr />
</div>
</div></body></html>
