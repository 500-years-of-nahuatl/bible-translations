<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="nhw" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>Icamanal toteco; Santa Bíblia 3 JUAN 1</title>
</head>
<body dir='ltr'>
<ul class='tnav'>
<li><a href='index.xhtml'>3 JUAN</a></li>
</ul>
<div class='main' id='J30_0'>

<div class='mt'>Nopa Expa Amatlajcuiloli catli Juan Quiijcuilo  </div>
<div class='psalmlabel' id='J31_0'> 1</div>
<div class='s'>Nochi camanaltique cuali tlen Gayo </div>
<div class='p'>

<span class="verse" id="J31_1">1&#160;</span>Na ninopa huehue tlacatl nimitztlajcuilhuía, tinohuampox Gayo, catli nelía nimitzicnelía. </div>
<div class='p'>
<span class="verse" id="J31_2">2&#160;</span>Noicni catli nimitzicnelía, quema nimotlatlajtía, nijtlajtlanía Toteco para nochi ma yohui nelía cuali para ta ipan nochi tlamantli. Nijtlajtlanía Toteco para xiitzto cuali ipan motlacayo quen nojquiya moalma eltoc cuali iixpa. 
<span class="verse" id="J31_3">3&#160;</span>Nelía nipajqui quema hualajque toicnihua huan techilhuijque quen tijtoquilía catli melahuac huan tijchihua catli xitlahuac. 
<span class="verse" id="J31_4">4&#160;</span>Amo tleno huelis nechmacas más paquilistli, pampa miyac nipaqui quema nijcaqui para noconehua nemij ipan se ojtli catli xitlahuac. </div>
<div class='s'>Gayo quinmocuitlahui tlamachtiani tlen icamanal Toteco </div>
<div class='p'>
<span class="verse" id="J31_5">5&#160;</span>Noicni Gayo catli nimitzicnelía, nelía tijchihua catli cuali quema tiquinselía huan tiquinpalehuía toicnihua catli tlamachtijtinemij, huan quema tiquinselía catli amo tlaiximatilme. 
<span class="verse" id="J31_6">6&#160;</span>Inijuanti techyolmelahuacoj titlaneltocani nica ipan ni totiopa quenicatza titeicnelía. Cuali para tiquinpalehuis ipan iniojhui catli quitequipanohuaj Toteco, pampa ya nopa quinamiqui ma tijchihuaca ica catli quitequipanohuaj Toteco. 
<span class="verse" id="J31_7">7&#160;</span>Pampa nopa tlamachtiani yohuij campa hueli pampa quiicnelíaj Toteco. Huan amo tleno quiselíaj tlen sequinoc catli amo quineltocaj Toteco. 
<span class="verse" id="J31_8">8&#160;</span>Huajca monequi tiquinpalehuise catli quitequipanohuaj Toteco para quej nopa inijuanti huan tojuanti san sejco tijchihuase para ma momoyahua catli melahuac. </div>
<div class='s'>Amo cuali catli Diótrefes quichijqui </div>
<div class='p'>
<span class="verse" id="J31_9">9&#160;</span>Niquijcuilo para xiteselica ipan seyoc amatlajcuiloli huan nijtitlanqui para nopa tiopamitl tlen tlaneltocani nepa. Pero Diótrefes catli quipactía tlayacanas nopona, amo quiselía totequiticayo huan amo quichihuilía cuenta catli tiquijtohuaj. 
<span class="verse" id="J31_10">10&#160;</span>Quema niajsiti nopona, nimechyolmelahuas catli fiero quichihua, huan quenicatza techelnamictinemi huan techistlacahuijtinemi. Huan amo paqui san para ya nopa quichihua, yaya nojquiya amo quinselía toicnihua catli tlamachtijtinemij icamanal Toteco. Huan quintzacuilía sequinoc catli quinequij quinselise, huan sintla acajya quinselía totlamachtijcahua, quintojtoca ipan tiopa. </div>
<div class='p'>
<span class="verse" id="J31_11">11&#160;</span>Noicni catli nimitzicnelía, amo xijtoquili se catli amo cuali. Xijtoquili catli cuali. Aqui quichihua catli cuali quinextía para yaya iaxca Toteco, huan catli quichihuaj catli amo cuali quinextíaj amo quiiximatij Toteco. </div>
<div class='s'>Demetrio cuali ojtli quihuicac </div>
<div class='p'>
<span class="verse" id="J31_12">12&#160;</span>Nochi tlaneltocani camanaltij cuali tlen toicni Demetrio huan melahuac inincamanal. Tojuanti nojquiya timechyolmelahuaj para Demetrio quihuica se cuali ojtli huan anquimatij melahuac catli tiquijtohuaj. </div>
<div class='s'>Juan quinahuatijtejqui </div>
<div class='p'>
<span class="verse" id="J31_13">13&#160;</span>Nijpixqui miyac tlamantli catli nijnequiyaya nimitzilhuis, pero amo niquijcuilos nochi ipan ni amatl. 
<span class="verse" id="J31_14">14&#160;</span>Pampa nijnequi niyas nepa achi nimantzi huan timoixtlachilijtose timocamanalhuise. </div>
<div class='p'>
<span class="verse" id="J31_15">15&#160;</span>Ma Toteco mitzmaca tlasehuilistli. Mitzontlajpalohuaj mohuampoyohua nica. Techontlajpalhuili sesen tohuampoyohua catli itztoque nopona.</div><div class="footnote">
<hr />
</div>
</div></body></html>
