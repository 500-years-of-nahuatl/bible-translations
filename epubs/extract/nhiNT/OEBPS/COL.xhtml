<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="nhi" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>In Yancuic Tlahtolsintilil COLOSENSES 1</title>
</head>
<body dir='ltr'>
<ul class='tnav'>
<li><a href='index.xhtml'>COLOSENSES</a></li>
</ul><ul class='tnav'><li><a href='COL.xhtml#CL1_0'>1</a></li>
<li><a href='COL.xhtml#CL2_0'>2</a></li>
<li><a href='COL.xhtml#CL3_0'>3</a></li>
<li><a href='COL.xhtml#CL4_0'>4</a></li>
</ul>

<div class='main' id='CL0_0'>

<div class='mt2'>Niamatlahcuilol in teotlatitlantli Pablo tlen oquimihcuiluilih in tlaniltocanih </div>
<div class='mt'>Colosenses  </div>
<div class='psalmlabel' id='CL1_0'> 1</div>
<div class='s'>Pablo quintlahpaloua in tlaniltocanih tlen chanchiuah Colosas </div>
<div class='p'>

<span class="verse" id="CL1_1">1&#160;</span>Neh Pablo, itlatitlancau Cristo Jesús, ica nitlaniquilitzin Dios. Neh uan in tocniu tlaniltocani Timoteo itnamechonihcuiluiliah </div>
<div class='m'>
<span class="verse" id="CL1_2">2&#160;</span>nin amatl nochtin namehuantzitzin niaxcatzitzin Dios naquin namonchanchiuah Colosas, naquin milauac nanmoyolchicauah inauactzinco Cristo. In toTahtzin Dios uan toTecotzin Jesucristo manamechonpialican tetlasohitalistli, uan ninseuilitzin mai namouantzin. </div>
<div class='s'>Pablo motlatlautia inauactzinco Dios ipampa in tlaniltocanih tlen chanchiuah Colosas </div>
<div class='p'>
<span class="verse" id="CL1_3">3&#160;</span>Nochipa ihcuac itnamechonnochiliah Dios, itmotlasohcamatih inauactzinco Yehuatzin, niTahtzin in toTecotzin Jesucristo. </div>
<div class='m'>
<span class="verse" id="CL1_4">4&#160;</span>Itmotlasohcamatih nic yotmatqueh quen namontlaniltocah inauactzinco Cristo Jesús, uan quen nanquimonyequitah nochtin niaxcatzitzin Yehuatzin, </div>
<div class='m'>
<span class="verse" id="CL1_5">5&#160;</span>pues nanconmatih tlenoh namechonnichialtihtoqueh iluicac. Nin namonichialis nanconpiah nic onanconcaqueh in tlen milauac tlahtol, yen tlahtol tlen cualica temaquixtilistli, </div>
<div class='m'>
<span class="verse" id="CL1_6">6&#160;</span>tlen namonauactzinco yoehcoc, ohcon queh itich nochi in tlalticpactli. Nin tlahtol nouiyan moxinihtoc uan ictemactihtoc tlatiyotl, uan noiuqui ohcon mochiutoc namouantzin, desde in tonal ihcuac onanconcaqueh uan onanconahsicamatqueh quen milauac nitetlasohtlalitzin Dios. </div>
<div class='m'>
<span class="verse" id="CL1_7">7&#160;</span>Nochi non onamechonmachtih in Epafras, totlasohicniu naquin iuan itsepantiquitih inauactzinco Cristo, naquin se cuali itiquitcau Cristo namonauactzinco. </div>
<div class='m'>
<span class="verse" id="CL1_8">8&#160;</span>Yeh noiuqui yotechmatiltih namontetlasohtlalis tlen in Espíritu icmochiualtihtoc namotichtzin. </div>
<div class='p'>
<span class="verse" id="CL1_9">9&#160;</span>Ica non tehuan, desde in tonal ihcuac otmatqueh nochi non, amo itcauah itnamechmonochilisqueh Dios. Ittlatlautiah mahsic ixconpiacan cuali ahsicamatilis uan ohcon ixconmatican nitlaniquilitzin Yehuatzin, uan ixconpiacan nochi yectlayoluilis uan ahsicamatilis tlen contemactia in Espíritu. </div>
<div class='m'>
<span class="verse" id="CL1_10">10&#160;</span>Ohcon uilis namonninimisqueh quen icnamiqui ninimisqueh naquin iaxcauan in toTecotzin, uan itich nochi nanconpaquilismacasqueh, uan nanconchiuasqueh nochi cuali chiualistli, uan ocachi yec nanconixmatasqueh Dios. </div>
<div class='m'>
<span class="verse" id="CL1_11">11&#160;</span>Ittlatlautiah Dios manamechonchicaua ica nochi nimouisticueyichicaualitzin, uan ohcon xontlaxicocan itich nochi, ica pacahyouilis. </div>
<div class='m'>
<span class="verse" id="CL1_12">12&#160;</span>Uan ica paquilistli xonmotlasohcamatican inauactzinco in toTahtzin Dios, naquin oquichiu nitiquitzin namotichtzin, uan ohcon axan uilis nanconsilisqueh tlen quimaxcatisqueh niaxcatzitzin itich nimouisticatlanetzin. </div>
<div class='m'>
<span class="verse" id="CL1_13">13&#160;</span>Yehuatzin yotechonquixtih imac nichicaualis in tlayouilotl, uan otechonpanoltih campa motlanauatilia nitlasohConetzin, </div>
<div class='m'>
<span class="verse" id="CL1_14">14&#160;</span>naquin otechontlaxtlau [ica niesotzin], uan otechontlapohpoluih in totlahtlacol. </div>
<div class='s'>Cristo octlalico seuilistli </div>
<div class='p'>
<span class="verse" id="CL1_15">15&#160;</span>Itichtzin Cristo monextihtzinoua yec quen ameh Dios, naquin amo uili secmoitilihtzinoua. Cristo tlayacantoc itich nochi tlen Dios ocmochiuilihtzinoh. </div>
<div class='m'>
<span class="verse" id="CL1_16">16&#160;</span>Ica Yehuatzin Cristo tlachiutli nochi tlen cah, mayeh tlen cah iluicac uan tlalticpac, mayeh tlen mota uan mayeh tlen amo, mayeh tlen icpiah ueyitiquiuahcayotl, mayeh cuahcual tetecomeh, mayeh tlen tlayacanah, mayeh tlen uehueyi chicaualismeh. Nochi omochiu ica Yehuatzin uan para Yehuatzin. </div>
<div class='m'>
<span class="verse" id="CL1_17">17&#160;</span>Yehuatzin metzticah desde achtoh ihcuac ayamo itlahtlen ocatca, uan nochi tlen cah motlachicauilia itich nichicaualitzin. </div>
<div class='m'>
<span class="verse" id="CL1_18">18&#160;</span>Yehuatzin Cristo noiuqui poutoc queh itzonticon in tlaniltocanih. Yehuatzin naquin tlayacantoc itich nochi, naquin achtoh omoyancuicayolitihtzinoh itich miquilistli, uan ohcon axan motlayacanilihtoc ipan nochi. </div>
<div class='m'>
<span class="verse" id="CL1_19">19&#160;</span>Pues Dios ocomopactilihtzinoh Cristo mai ameh mahsic yec quemeh Yehuatzin. </div>
<div class='m'>
<span class="verse" id="CL1_20">20&#160;</span>Uan ica Yehuatzin Cristo, Dios octlalih seuilistli iuan nochi tlen cah, mayeh tlen cah tlalticpac uan mayeh tlen cah iluicac. Uan ohcon ica niesotzin tlen Cristo oconxauanih itich in cruz, Dios oconsehseuih nochi ixnamictli. </div>
<div class='p'>
<span class="verse" id="CL1_21">21&#160;</span>Namehuantzitzin noiuqui, naquin achtoh amo onamonpouiah iuan Dios, uan onanconixnamiquiah ica namoamoyectlanimilil uan namoamoyecchiualis, axan Dios oconyacatlamico non ixnamictli tlen onanconpiayah iuantzin. </div>
<div class='m'>
<span class="verse" id="CL1_22">22&#160;</span>Ohcon omochiu ihcuac Cristo omochiutzinoco tlacatl uan ica nimiquilitzin onamechonteixpantih iixpan Dios chipauaqueh, uan oquichiu acmo itlah tlahtlacol mai namotich, uan oquichiu acmo ixconpiacan itlah tlen manamechonixteneuilican. </div>
<div class='m'>
<span class="verse" id="CL1_23">23&#160;</span>Tlen quemah, para non moniqui xonmotlachicauilican uan xonyequihcatocan itich in tlaniltoquilis, uan amotlen manamechonolini den yolchicaualistli tlen catqui itich in tlahtol tlen cualica temaquixtilistli. Nin tlahtol yehua tlen yonanconcaqueh uan motematiltia ic nouiyan itich nochi in tlalticpactli. Itich non tlahtol tlen cualica temaquixtilistli neh Pablo, Dios onechonchiu itiquitcatzin. </div>
<div class='s'>In tiquitl tlen Dios ocmactih in Pablo innauac naquin amo judíos </div>
<div class='p'>
<span class="verse" id="CL1_24">24&#160;</span>Axan inpaqui ica tlen neh intlahyouia namopampa, pues ohcon mahxitihtiu itich notlalnacayo nitlahyouilis in Cristo ipampa nitlalnacayo, masequihto yen tlaniltocanih. </div>
<div class='m'>
<span class="verse" id="CL1_25">25&#160;</span>Inauac yehuan Dios onechonchiu itiquitcatzin, pues onechmactih non tiquitl namonauac ohcon quen oyah nitlaniquilitzin, para mannamechonmatilti mahsic nochi nitlahtoltzin; </div>
<div class='m'>
<span class="verse" id="CL1_26">26&#160;</span>non itlahtoltzin techmatiltia nitlaniquilitzin Dios tlen desde ipeuyan nochi otlatiutoya, pero axan yomotematiltih innauac niaxcatzitzin. </div>
<div class='m'>
<span class="verse" id="CL1_27">27&#160;</span>Dios ocomoniquiltihtzinoh quinmatiltis niaxcatzitzin quen tlailiuis ueyi mouistic nin itlaniquilitzin tlen otlatiutoya, para naquin amo namonjudíos. Uan yeh nin tlen otlatiutoya: Cristo chanchiutoc namotichtzin, uan inauactzinco nanconpiah in yolchicaualistli namonteuantisqueh itich nimouisticachantzin. </div>
<div class='p'>
<span class="verse" id="CL1_28">28&#160;</span>Tehuan ittematiltiah de Cristo, itquinnahnauatiah nochtin tocniuan, uan itquinmachtiah itich nochi cuali tlayoluilis, para nochtin itquinteixpantisqueh inauactzinco Dios mahsic chicauaqueh itich in tlaniltoquilis inauactzinco Cristo. </div>
<div class='m'>
<span class="verse" id="CL1_29">29&#160;</span>Ica non neh inmochicaua uan intiquiti, ica necah chicaualistli tlen Yehuatzin nechonmactia uan ueyihcatiquiti notich.  </div>
<div class='psalmlabel' id='CL2_0'> 2</div>
<div class='p'>
<span class="verse" id="CL2_1">1&#160;</span>Inniqui ixconmatican quen chicauac inmotiquitiltihtoc namopampa, uan inpampa naquin pouih Laodicea, uan inpampa nochtin in tlaniltocanih naquin ayamo queman nechitztoqueh. </div>
<div class='m'>
<span class="verse" id="CL2_2">2&#160;</span>Pues inniqui ixconpiacan yolchicaualistli, uan sansican xonsetiliutocan itich in tetlasohtlalis. Inniqui ixconahsican nochi mic yecahsicamatilis, uan ohcon yec ixconahsicamatican in tlen achtoh otlatiutoya de nitlaniquilitzin Dios, tlen tlahtoua de Cristo. </div>
<div class='m'>
<span class="verse" id="CL2_3">3&#160;</span>Itichtzin Cristo tlatiutoc nochi in tlen mic mouisticcualtzin tlayoluilis uan tlaixmatilis. </div>
<div class='m'>
<span class="verse" id="CL2_4">4&#160;</span>Nin innamechoniluia nic inniqui amaquin manamechontlaniltocti ica cualtzin tlahtol. </div>
<div class='m'>
<span class="verse" id="CL2_5">5&#160;</span>Pues masqui amo namouantzin nicah, noespíritu namouantzin catqui, uan inpaqui nic inquita yec namonsintiliutoqueh uan namonyequihcatoqueh itich in tlaniltoquilis inauactzinco Cristo. </div>
<div class='p'>
<span class="verse" id="CL2_6">6&#160;</span>Ica non, quen yonanconsilihqueh Cristo Jesús quemeh namoTecotzin, ohcon xonnihnimican itich niohtectzin. </div>
<div class='m'>
<span class="verse" id="CL2_7">7&#160;</span>Itich Yehuatzin xonmoniluayotican, uan itich Yehuatzin xonmoscaltihtacan, uan xonmotlachicauilican ica in tlaniltoquilis, ohcon quen onamechonmachtihqueh, uan nochipa simi xonmotlasohcamatican inauactzinco Dios. </div>
<div class='s'>Ica Yehuatzin Cristo ya nanconpiah nochi </div>
<div class='p'>
<span class="verse" id="CL2_8">8&#160;</span>Cuali xonmotlachialican, amo yeh acah namechonilpia ica tlensa tlamachtilis uan tlacahcayaualistli tlen motasniqui cualtzin, tlen ualeua itich nintlanextilil in tlalticpactlacameh, uan itich tlensa tlayoluilis tlen cah itich nin tlalticpactli, uan amo ualeua itich Cristo. </div>
<div class='p'>
<span class="verse" id="CL2_9">9&#160;</span>Ixconmatican, itich nitlalnacayo Cristo ompa campa monextia mahsic quen ameh Yehuatzin Dios. </div>
<div class='m'>
<span class="verse" id="CL2_10">10&#160;</span>Uan namehuantzitzin mahsic namonmoahxitiah itich Yehuatzin, naquin icpia chicaualis itich nochi in chicaualismeh uan nitlayacancauan. </div>
<div class='m'>
<span class="verse" id="CL2_11">11&#160;</span>Inauactzinco Cristo nanconpiah in nescayotl tlen amo tlachiutli ica ima se tlalticpactlacatl, tlamo yeh yen Cristo onamechonnescayotih ihcuac onamechonquixtilih namotlalticpactlaniquilis. </div>
<div class='m'>
<span class="verse" id="CL2_12">12&#160;</span>Pues ihcuac onanmocuatequihqueh, ictosniqui queh onamonmiqueh uan onamechontlalpachohqueh iuantzin Cristo, uan iuan Yehuatzin ocsipa onamonyancuicayolqueh, nic onanconniltocaqueh nichicaualitzin Dios tlen ica oconyancuicayolitih Cristo itich miquilistli. </div>
<div class='m'>
<span class="verse" id="CL2_13">13&#160;</span>Achtoh namehuantzitzin onamonmictoyah ipampatica namotlahtlacol, uan ayamo onamonnescayotitoyah. Pero axan Dios onamechonmactih yolilistli iuantzin Cristo, uan onamechontlapohpoluih nochi namotlahtlacol. </div>
<div class='m'>
<span class="verse" id="CL2_14">14&#160;</span>Dios ocquixtilih nichicaualis necah tlahcuilol campa onestoya in tomictlateuiquil itich in tlanauatil. Nochi non Dios oconsohsac itich in cruz, uan ohcon oconyacatlamih. </div>
<div class='m'>
<span class="verse" id="CL2_15">15&#160;</span>Uan yec oquintlamitlalpancau nintlayacancauan in amocuali ehecameh uan in chicaualismeh, uan oquinquixtih maquinmouisocan uan oquinpihpinautih ihcuac omotlatlanilihtzinoh itich in cruz ica nimiquilitzin Cristo. </div>
<div class='s'>Namotlachialis mai itich tlen ualeua iluicac uan amo itich tlen poui tlalticpac </div>
<div class='p'>
<span class="verse" id="CL2_16">16&#160;</span>Ica non, amo quen ixconmatican tla namoca tlahtouah ica tlen nanconcuah noso nancononih, noso nic amo nanquimontlepanitah siquin iluitonalmeh, yancuic metztli noso moseuilistonal judío. </div>
<div class='m'>
<span class="verse" id="CL2_17">17&#160;</span>Nochi non san quemeh iecauilo tlen mochiuas satepan, pero tlen milauac uan amo san ecauil, yeh yen Cristo. </div>
<div class='m'>
<span class="verse" id="CL2_18">18&#160;</span>Amo ixquimontlahtolcaquican naquin namechoniluiah amitlah tetlaocolil namechonchia iluicac, necateh naquin mosiniah ica nimicnotecalis uan quintlacachiuah in iluicactlatitlanten. Yehuan simi mocalaquiah itich tlen quihtouah mach quihitah, uan moueyicasiniah ica nintlalticpactlayoluilis. </div>
<div class='m'>
<span class="verse" id="CL2_19">19&#160;</span>Yehuan amo motlatzitzquilihtoqueh itichtzin Cristo, naquin yehua tzonticontli, pues yehua naquin quimiscaltihtoc in tlaniltocanih uan cuali quintiquipanohtoc uan yec quinsintilihtoc, uan quimiscaltihtiu ica in iscaltilis tlen ictemactia Dios. </div>
<div class='p'>
<span class="verse" id="CL2_20">20&#160;</span>Tla yonamonmiqueh iuantzin Cristo uan ohcon yonanconcauqueh quen tlayoluiah itich nin tlalticpac, ¿tleca oc namonninimih quemeh oc namonpouih itich in tlalticpac uan oc nancontlacamatih tlanauatilten </div>
<div class='m'>
<span class="verse" id="CL2_21">21&#160;</span>queh nin: “Amo ixcana non, amo ixyeco necah, amo ixtzitzqui non”? </div>
<div class='m'>
<span class="verse" id="CL2_22">22&#160;</span>Nochtin ninqueh tlanauatilten uan ihmachtilisten ualeuah itich in tlacameh, uan tlahtouah de nochi tlen yacatlami ohcon quen seccuitiu. </div>
<div class='m'>
<span class="verse" id="CL2_23">23&#160;</span>Yeh milauac, nonqueh tlanauatilten mota tlachiuten ica yectlayoluilistli, teniquiliah masemonexti queh simi setlatlacamatini uan queh simi semicnotecani, uan simi masectlahyouilti seitlalnacayo. Masqui ohcon, tlamilauca nochi non sannencah, nic amotlen tematlani semotzacuilis ihcuac tetilana seitlalticpactlaniquilis.  </div>
<div class='psalmlabel' id='CL3_0'> 3</div>
<div class='p'>
<span class="verse" id="CL3_1">1&#160;</span>Ica non, tla yonamonyancuicayolqueh iuantzin Cristo, ixcontemocan tlen ualeua iluicac, campa Cristo metzticah iyecmapantzinco Dios. </div>
<div class='m'>
<span class="verse" id="CL3_2">2&#160;</span>Ixcontlalican namotlachialis itich tlen ualeua iluicac, uan amo itich tlen poui tlalticpac. </div>
<div class='m'>
<span class="verse" id="CL3_3">3&#160;</span>Ixconmatican, namehuantzitzin yonamonmiqueh, uan axan namoyolilis tlatiutoc iuantzin Cristo inauactzinco Dios. </div>
<div class='m'>
<span class="verse" id="CL3_4">4&#160;</span>Ihcuac Cristo, naquin yehua namoyolilis, monextihtzinos, ihcuacon namehuantzitzin noiuqui iuantzin namonmonextisqueh itich nimouisticchipaucatlanetzin. </div>
<div class='s'>In toachtoh uan toyancuicninimilis </div>
<div class='p'>
<span class="verse" id="CL3_5">5&#160;</span>Ica non, ixconpohpolocan de namehuantzitzin in tlalticpactlaniquilis: amacah pitzotic maaxtinimi ica nitlalnacayo, amo xonmoyacanacan ica xolopihtic tlayoluil uan tleyasa pitzotic tlaniquilis, amo ixcontlasohtlacan tlen amo yec, uan amo xonxihxicuintican nanconmoaxcatisqueh nochi, pues non tlahtlacol quisa queh sectlacachiutoc itlah ocse quemeh seidios. </div>
<div class='m'>
<span class="verse" id="CL3_6">6&#160;</span>Ica nonqueh chiualisten uitz nicualanilitzin Dios impan aquihqueh amo tlatlacamatinih. </div>
<div class='m'>
<span class="verse" id="CL3_7">7&#160;</span>Itich nochi non, namehuantzitzin achtoh noiuqui itich onamonninimiah, ihcuac onanconchiuayah nochi non. </div>
<div class='m'>
<span class="verse" id="CL3_8">8&#160;</span>Pero axan namehuantzitzin noiuqui moniqui ixconcauacan nochi nin: cualanilistli, tlauel, amocualyotl, pitzotic teteneualis, uan itich namocamac amo maquisa pitzotic uan tepinautih tlahtol. </div>
<div class='m'>
<span class="verse" id="CL3_9">9&#160;</span>Amo xonmistlacauican; pues yonancontlatiuihqueh namotlalticpactlaniquilis tlen onanconquentoyah, uan yonanconcauqueh tlen achtoh onanconchiuayah. </div>
<div class='m'>
<span class="verse" id="CL3_10">10&#160;</span>Uan axan ya namontlaquentoqueh ica in yancuicyectlaniquilistli, tlen moyancuicachiutiu ohcon quen ameh Dios naquin otechonyancuicachiu, hasta mahsic yec matmixmatilican. </div>
<div class='m'>
<span class="verse" id="CL3_11">11&#160;</span>Axan acmo icchiuilia max acah judío noso griego, noso judiohnescayotitoc noso amo, noso tlaixmatqui noso sansimi amo tlaixmatqui, noso cah temac queh esclavo noso amo cah temac queh esclavo. Porque Cristo icyacapanauia nochi nin, uan itich nochtin namehuantzitzin metzticah. </div>
<div class='p'>
<span class="verse" id="CL3_12">12&#160;</span>Dios onamechonpihpin, uan oquichiu xonican iaxcatzitzin uan namechontlasohtla. Ica non xonmotlaquentican ica in yancuicyectlaniquilis, ictosniqui simi xonteicnoitacan, xonican cualmeh coconeh, xonmicnotecacan, xonmoyecuicacan iuan nocsiquin uan ixconpiacan pacahyouilistli. </div>
<div class='m'>
<span class="verse" id="CL3_13">13&#160;</span>Xonmosepantlaxicouilican, uan xonmosepantlapohpoluican tla itlah ica namonmocualanihtoqueh. Ohcon quemeh in toTecotzin onamechontlapohpoluih, ohcon noiuqui ixconchiuacan. </div>
<div class='m'>
<span class="verse" id="CL3_14">14&#160;</span>Uan tlen quemah, ixconmosepanpialican tetlasohtlalis, pues yeh non tlen yec tesintilia. </div>
<div class='m'>
<span class="verse" id="CL3_15">15&#160;</span>Uan niseuilitzin Dios matlatiquiti itich namoyolo, pues ica non Dios onamechonnotz nic icniqui xonican san se quemeh seitlalnacayo. Uan nochipa xonmotlasohcamatican. </div>
<div class='p'>
<span class="verse" id="CL3_16">16&#160;</span>Nitlahtoltzin Cristo matlacuito yec itich namoyolo, ica yectlayoluilistli xonmosepanmachtican uan xonmosepannahnauatican quenih nanconchiuasqueh tlen cuali. Ixconcuicatican Dios ica mic tetlasohcamatilis itich namoyolo, ica Salmos uan cuicatl tlen ictlacachiua Yehuatzin uan cuicatl tlen teyolyacana in Espíritu Santo. </div>
<div class='m'>
<span class="verse" id="CL3_17">17&#160;</span>Nochi tlen nanconchiuasqueh noso nanconihtosqueh, ixconchiuacan ica nitoocaatzin in toTecotzin Jesús, uan xonmotlasohcamatican inauactzinco in toTahtzin Dios ica nitoocaatzin Yehuatzin Cristo. </div>
<div class='s'>Quenih icnamiqui mosepanuicasqueh in tlaniltocanih itich nincalihtic </div>
<div class='p'>
<span class="verse" id="CL3_18">18&#160;</span>Siuameh namiquehqueh, ixcontlacamatican namotlauical quen icnamiqui tlatlacamatisqueh naquin tlaniltocah inauactzinco in toTecotzin. </div>
<div class='m'>
<span class="verse" id="CL3_19">19&#160;</span>Tlacameh namiquehqueh, ixcontlasohtlacan namosiuau uan amo xonican namoncuehsiuqueh innauac. </div>
<div class='m'>
<span class="verse" id="CL3_20">20&#160;</span>Coconeh, ixquintlacamatican namotahuan itich nochi; yeh non tlen comopactilihtzinoua in toTecotzin. </div>
<div class='m'>
<span class="verse" id="CL3_21">21&#160;</span>Tetahmeh, amo ixquimontlauelcalaquican namoconeuantzitzin, para amo mayoltlaocolcalaquican. </div>
<div class='m'>
<span class="verse" id="CL3_22">22&#160;</span>Naquin namoncateh temac queh esclavos, ixquimontlacamatican itich nochi naquin namotecouan nican tlalticpac. Amo san ihcuac namechonitztoqueh ixquimonyectiquitilican, quemeh icchiuah naquin icniquih cuali mocauasqueh san inauac in tlalticpactlacatl, tlamo yeh ixquimonyectiquitilican ica nochi namoyolo, ica tlamouilil inauactzinco Dios. </div>
<div class='m'>
<span class="verse" id="CL3_23">23&#160;</span>Uan nochi tlen nanconchiuasqueh, ixconchiuacan ica nochi namoyolo, queh nancontiquitilihtoqueh yen toTecotzin uan amo yen tlacameh. </div>
<div class='m'>
<span class="verse" id="CL3_24">24&#160;</span>Pues nanconmatih nic in toTecotzin namechontlaxtlauis ica tlen namechonpialihtoc namechonaxcatis. ¡Ixconmatican yen toTecotzin Cristo naquin nancontiquitilihtoqueh! </div>
<div class='m'>
<span class="verse" id="CL3_25">25&#160;</span>Pero naquin icchiua tlen amo yec icsilis nitlaxtlauil ohcon quen oquichiu, pues inauactzinco amo cah techicoitalis.  </div>
<div class='psalmlabel' id='CL4_0'> 4</div>
<div class='p'>
<span class="verse" id="CL4_1">1&#160;</span>Namehuantzitzin tetecomeh, ixquimonmactican tlen icnamiqui uan ixquimonyequitacan namoesclavos. Ixconilnamiquican, namehuantzitzin noiuqui nanconpiah iluicac se namoTeco. </div>
<div class='s'>Pablo quinnahnauatia in tlaniltocanih </div>
<div class='p'>
<span class="verse" id="CL4_2">2&#160;</span>Amo ixconcauacan nanconmonochilisqueh Dios, xontlachixtocan ompa uan xonmotlasohcamatican inauactzinco. </div>
<div class='m'>
<span class="verse" id="CL4_3">3&#160;</span>Noiuqui ixtechonnochilican Dios tehuan, para Yehuatzin macchiua mamotemaca ittenonotzasqueh nitlahtoltzin Yehuatzin, uan ohcon mattematiltican in tlahtol de Cristo tlen achtoh otlatiutoya, tlen neh axan ipampa intzacutoc. </div>
<div class='m'>
<span class="verse" id="CL4_4">4&#160;</span>Ixconmotlatlautilican Dios manteyecahsicamatilti nitlahtoltzin quen icnamiqui inchiuas. </div>
<div class='p'>
<span class="verse" id="CL4_5">5&#160;</span>Xonninimican ica yectlayoluilistli innauac naquin amo pouih namouantzin, ixconyeccuican in tonalmeh. </div>
<div class='m'>
<span class="verse" id="CL4_6">6&#160;</span>Namotlahtol nochipa mai mouistic uan ica yectlayoluilistli, ohcon nanconmatisqueh quenih yec namontlananquilisqueh innauac sehse in tocniuan. </div>
<div class='s'>Tleca Pablo ictitlani in Tíquico uan Onésimo </div>
<div class='p'>
<span class="verse" id="CL4_7">7&#160;</span>Nochi quen neh nicah, namechonmatiltis in totlasohicniu Tíquico. Yeh se itiquitcatzin Cristo naquin uili inauac semoyolchicaua, uan sansican itsepantiquitiliah in toTecotzin. </div>
<div class='m'>
<span class="verse" id="CL4_8">8&#160;</span>Namonauactzinco intitlani nic inniqui ixconmatican quenih itcateh<a href='#FN1' epub:type='noteref' class='noteref'>*</a> uan manamechonyolchicaua. </div>
<div class='m'>
<span class="verse" id="CL4_9">9&#160;</span>Intitlani iuan Onésimo, notlasohicniu naquin inauac uili semoyolchicaua, yeh poui namouantzin. Yehuan namechonmatiltisqueh nochi tlen panoua nican. </div>
<div class='s'>Pablo quintlaminauatia </div>
<div class='p'>
<span class="verse" id="CL4_10">10&#160;</span>Namechontlahpaloua in Aristarco, naquin nouan tzacutoc. Noiuqui namechontlahpaloua Marcos, iprimo in Bernabé, de naquin ya nanconpiah tlanauatil; tla yaui namechontatiu, ixconyecsilican. </div>
<div class='m'>
<span class="verse" id="CL4_11">11&#160;</span>Noiuqui namechontlahpaloua Jesús, naquin ictoocaayotiah Justo. Den tlaniltocanih judíos simi sayeh ninqueh tocniuan naquin nouan tiquitih, uan nouan ictematiltiah nitiquiuahcayo Dios, uan simi nechyolchicauah. </div>
<div class='m'>
<span class="verse" id="CL4_12">12&#160;</span>Namechontlahpaloua Epafras, itiquitcatzin Cristo Jesús, yeh poui namouantzin. Yeh nochipa simi tlailiuis namechontlatlautilia Dios, nic icniqui xonyequihcatocan itich in tlaniltoquilis uan mai mahsic yec namochiualis uan mahsic ixconmatican nitlaniquilitzin Dios. </div>
<div class='m'>
<span class="verse" id="CL4_13">13&#160;</span>Neh innamechonmatiltia quen simi motiquipachoua ica namehuantzitzin, uan noiuqui ica naquin pouih Laodicea uan ica tlen pouih Hierápolis. </div>
<div class='m'>
<span class="verse" id="CL4_14">14&#160;</span>In Lucas, intotlasohicniu tlapahtani, namechontlahpaloua, uan noiuqui in Demas. </div>
<div class='p'>
<span class="verse" id="CL4_15">15&#160;</span>Ixnechimontlahpaluilican in tocniuan tlen cateh Laodicea, noiuqui in Ninfas uan in tlaniltocanih tlen monichicouah ichan. </div>
<div class='m'>
<span class="verse" id="CL4_16">16&#160;</span>Ihcuac yonanconamapouqueh nicancah amatl, ixquimonmactican in tlaniltocanih tlen cateh Laodicea noiuqui macamapouacan; uan non amatl tlen otquimihcuiluilihqueh Laodicea, ixconualicacan uan noiuqui ixconamapouacan. </div>
<div class='m'>
<span class="verse" id="CL4_17">17&#160;</span>Ihquin ixconiluican Arquipo: “In tiquitl tlen omitzonmactih in toTecotzin, ixcontlamiyeeco.” </div>
<div class='p'>
<span class="verse" id="CL4_18">18&#160;</span>Neh Pablo innamechonihcuiluilia nin tetlahpalol ica neh noma. Amo ixconilcauacan neh intzacutoc. Nitetlasohitalitzin Dios mai namouantzin. [Amén.]</div><div class="footnote">
<hr />
<aside epub:type='footnote' id="FN1"><p class="f"><a class="notebackref" href="#CL4_8"><span class="notemark">*</span> 4:8</a>
 <span class="ft">Siquin tlahcuilolten ictouah “para itmatisqueh quenih namoncateh”.</span></p></aside>

<hr />
</div>
</div></body></html>
