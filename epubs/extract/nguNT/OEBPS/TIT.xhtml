<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="ngu" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>In yencuic iyectlajtoltzin Dios itech ica toTeco Jesucristo TITO 1</title>
</head>
<body dir='ltr'>
<ul class='tnav'>
<li><a href='index.xhtml'>TITO</a></li>
</ul><ul class='tnav'><li><a href='TIT.xhtml#TT1_0'>1</a></li>
<li><a href='TIT.xhtml#TT2_0'>2</a></li>
<li><a href='TIT.xhtml#TT3_0'>3</a></li>
</ul>

<div class='main' id='TT0_0'>

<div class='mt'>TITO </div>
<div class='mt2'>ITLAJCUILOL ON APÓSTOL SAN PABLO PARA TITO  </div>
<div class='psalmlabel' id='TT1_0'> 1</div>
<div class='s'>Pablo oquitlajcuilhuij Tito </div>
<div class='p'>

<span class="verse" id="TT1_1">1&#160;</span>Nejhua, Pablo, niitequipanojcau Dios niman niiapóstol itech Jesucristo. Jesucristo onechajtitlan para oniquinhuajcuilij, niman para ma hueyiya intlaneltoc on yejhuan Dios oquintlapejpenij, niman para quixmatisquej on tlen melahuac ica totlaneltoc, 
<span class="verse" id="TT1_2">2&#160;</span>niman para quipiasquej tlamachalistli<a href='#FN1' epub:type='noteref' class='noteref'>*</a> ipan in yencuic nemilistli para nochipa. Dios, yejhuan xhueli tecajcayahua, oquitlalij ipan ipromesa on yencuic nemilistli ijcuac in tlalticpactli xe oncatca. 
<span class="verse" id="TT1_3">3&#160;</span>Niman aman ican cuajli tiempo otechititij itemachtil. Dios toTemaquixtijcau onechnahuatij para nicteijlis. </div>
<div class='p'>
<span class="verse" id="TT1_4">4&#160;</span>Nimitzijcuilohuilia yejhua in tlajcuilolamatl, Tito, nomelahuacconeu ican tlaneltoctli yejhuan tiomemej ticpiaj. Nimitznequilia ma Dios toTajtzin niman Jesucristo toTemaquixticatzin mitzmaca itlatiochihualis, iteicnelilis<a href='#FN2' epub:type='noteref' class='noteref'>†</a> niman iyolsehuilis. </div>
<div class='s'>On itequiu Tito ne Creta </div>
<div class='p'>
<span class="verse" id="TT1_5">5&#160;</span>Onimitzcau ne ipan on tlalhuactli itoca Creta para xchihua tlinon nejhua xonitlan, niman para tiquincalactis on tlajtlajmatquej tlayecanquej itech tocnihuan ipan itequiu Dios campa tlaneltocaj ipan cada pueblo, sa no ijqui quen nejhua onimitznahuatij. 
<span class="verse" id="TT1_6">6&#160;</span>Sen tlajtlajmatquetl tlayecanquetl itech tocnihuan ica oncaj cuajli nemis para ma ca yacaj huelis quitlajtlacolmacas. Ica oncaj quipias san se isihuau. Niman iconehuan ica oncaj tlaneltocaquej yesquej, niman tetlacamatisquej niman ma ca quinteixpanhuisquej itlaj ica tlen xcuajli quichihuaj. 
<span class="verse" id="TT1_7">7&#160;</span>Pampa se tlayecanquetl ipan on tiopan quipias nochi tlen tlajtlamach<a href='#FN3' epub:type='noteref' class='noteref'>‡</a> imactilis Dios, yejhua nonequi cuajli nohuicas para ma ca yacaj itlaj ica quijixcomacas<a href='#FN4' epub:type='noteref' class='noteref'>§</a>. No xquitocarohua nohueyimatis, niman yejhuan xsan ica achijtzin nimantzin cualanis, nion xtlahuantinemis, nion xquitejtemotinemis tlahuejli, nion xcuejhuelitas quiteixpachohuilis tomin. 
<span class="verse" id="TT1_8">8&#160;</span>Yej nochi cuajli quichihuas. Ica oncaj nochipa cuajli quinselis itenotzcahuan ne ichan, cuelitas nochi tlen cuajli, cuajli noyecanas, yolmelajqui, yolchipahuac niman ica oncaj quiyecanas cuajli inemilis. 
<span class="verse" id="TT1_9">9&#160;</span>Ica oncaj quejehuas on melajqui temachtilistli yejhuan yoquiselijquej itech temachtijquej, para ijqui no huelis quinyolehuas ocsequimej ica on melajqui temachtijli niman quinyolyemanilis on yejhuan tlaixnamiquij. </div>
<div class='p'>
<span class="verse" id="TT1_10">10&#160;</span>Ica oncaj ijqui quichihuas, pampa miyequej nemij on yejhuan xtetlacamatquej, niman más ne intzajlan on hebreos. Yejhuamej quijijtohuaj on tlen xitlaj<a href='#FN5' epub:type='noteref' class='noteref'>*</a> quijtosnequi, niman quincajcayahuaj on tlacamej. 
<span class="verse" id="TT1_11">11&#160;</span>Quenomej xquincamatzacua, pampa quintlamachilispopolohuaj nochi sesentetipan familias ica temachtiaj on tlen xquitocarohua. Niman ijquin quichihuaj para quitlanij tomin ican tlacajcayahualistli. 
<span class="verse" id="TT1_12">12&#160;</span>Se de intiotlajtojcahuan de Creta oquijtoj: “Nochantlacaj<a href='#FN6' epub:type='noteref' class='noteref'>†</a> sanoyej<a href='#FN7' epub:type='noteref' class='noteref'>‡</a> chacuamej, no quen yolquej yejhuan xcuajcualtin, sanoyej tlacuanij niman tlatzijquej.” 
<span class="verse" id="TT1_13">13&#160;</span>Niman yejhua oquijtoj tlen melahuac. Yejhua ica xquimajhua chicahuac para ma quipiacan cuajli intlaneltoc. 
<span class="verse" id="TT1_14">14&#160;</span>Xquinmajhua para ma ca quitencaquican on quen on cuentos yejhuan on hebreos quinejnemiliaj, nion ma ca ma caquican intlanahuatil on tlacamej yejhuan xquiseliaj on tlen melahuac. </div>
<div class='p'>
<span class="verse" id="TT1_15">15&#160;</span>Para on yejhuan quipiaj on intlamachilis tlen oncaj chipahuac, nochi tlajtlamach chipahuac para yejhuamej. Pero para yejhuamej on yejhuan xtlaneltocaj niman xquipiaj inyojlo chipahuac, para yejhuamej xitlaj oncaj tlen chipahuac pampa hasta on tlen quinemiliaj niman on intlamachilis yejhuan quintlacolmaca xchipahuac. 
<span class="verse" id="TT1_16">16&#160;</span>Quijtohuaj ica quixmatij Dios, pero ica on tlen quichihuaj quiteititiaj ica xnejli. Yejhuamej, tej, sanoyej tetlahuelitaj, niman xtetlacamatquej, niman nion se tequitl xhueli cuajli quichihuaj.  </div>
<div class='psalmlabel' id='TT2_0'> 2</div>
<div class='s'>On cuajli temachtilistli </div>
<div class='p'>
<span class="verse" id="TT2_1">1&#160;</span>Pero on tlen tiquijtos ica oncaj cuajli ihuan nohuicas on cuajli tlamachtijli. 
<span class="verse" id="TT2_2">2&#160;</span>Xquimijli on huehuentzitzintin ma quiteltican inelehuilis<a href='#FN8' epub:type='noteref' class='noteref'>*</a>, ma nohuicacan cuajli para quiselisquej tetlacaitalistli, ma nemican ican cuajli tlamachilistli, ma cuajcualtin ican intlaneltoc niman on tetlajsojtlalistli<a href='#FN9' epub:type='noteref' class='noteref'>†</a> niman on tlen ica nijyohuia. 
<span class="verse" id="TT2_3">3&#160;</span>No ijqui xquimijli on lamajtzitzintin ma yolchipaquej, ma ca ma tetejtenehuacan niman ma ca sa tlahuantinemisquej. Yejhuamej ma quitemachtican on tlen cuajli. 
<span class="verse" id="TT2_4">4&#160;</span>Ma quintitican on sihuamej yejhuan coconej quen ijqui quintlajsojtlasquej inhuehuentzitzihuan, niman inconehuan. 
<span class="verse" id="TT2_5">5&#160;</span>No ijqui ma quintitican ica ma noyecanacan cuajli, ma chipajquej, ma tlayecanacan cuajli ipan inchan, ma yolyemanquej, niman ma quintlacamatican inhuehuentzitzihuan ican tetlacaitalistli, para ma ca yacaj quijtohuilis on tlen xcuajli itech ica itlajtoltzin Dios. </div>
<div class='p'>
<span class="verse" id="TT2_6">6&#160;</span>No ijqui xquinyolehua on telpocamej para no ma cuajli noyecanacan. 
<span class="verse" id="TT2_7">7&#160;</span>Niman tejhua xquinmachti ican moejemplo nochi tlajtlamach<a href='#FN10' epub:type='noteref' class='noteref'>‡</a> tlen cuajli. Ijcuac tiquinmachtis, xquinmachti ican tlen melahuac niman ican nochi moyojlo. 
<span class="verse" id="TT2_8">8&#160;</span>Xquinnojnotza cuajli para ma ca yacaj huelis mitztlajtlacolmacas para ijqui huelis pinahuas san aquinon yejhuan quinequis mitzistlacos, pampa xhuelis quijtos tlen xcuajli nemoca. </div>
<div class='p'>
<span class="verse" id="TT2_9">9&#160;</span>Xquinyolehua on tlanamactin para ma quintlacamatican inteco ican nochi tlen cuajli tequitl. Ma quinyolpactican, niman ma ca ma tetlajtolixnamiquican. 
<span class="verse" id="TT2_10">10&#160;</span>Niman no xquinyolehua ma ca ma tlachtequican, yej quemaj nochi cuajli ma quichihuacan para on inteco quintlalisquej inyojlo intech. Ijcon, tej, nochimej quimatisquej impampa on tlamachtilistli ica Dios toTemaquixtijcau yejhua sanoyej<a href='#FN11' epub:type='noteref' class='noteref'>§</a> cuajli. </div>
<div class='p'>
<span class="verse" id="TT2_11">11&#160;</span>Dios yoquipanextij iteicnelilis yejhuan nochi tlacatl cuajcuilia temaquixtilistli. 
<span class="verse" id="TT2_12">12&#160;</span>Yejhua on iteicnelilis<a href='#FN12' epub:type='noteref' class='noteref'>*</a> Dios techmachtia ma ticajcahuacan nochi tlen xcuajli niman nochi elehuilistli yejhuan oncaj ipan in tlalticpactli. Niman no techmachtia ma titonahuatican cuajli, ma tiyolmelajcanemican niman ma tiyecnemican ipan in tlalticpactli. 
<span class="verse" id="TT2_13">13&#160;</span>Ijquin ma ticchihuacan chica ticchaj on hueyi tonajli yejhuan itech ticpiaj totlamachalis<a href='#FN13' epub:type='noteref' class='noteref'>†</a>. Ipan on hueyi tonajli huajlas tohueyi Dios yejhuan toTemaquixtijcatzin Jesucristo. 
<span class="verse" id="TT2_14">14&#160;</span>Yejhua san topampa onotemacac ipan miquilistli para techmaquixtia itech nochi quech tlajtlacojli oncaj, niman para techchipahua cuajli. Yejhua otechchipau para technoyaxcatia<a href='#FN14' epub:type='noteref' class='noteref'>‡</a> itech, niman para ticpiasquej miyec nequilistli para ticchihuasquej nochi tlen cuajli. 
<span class="verse" id="TT2_15">15&#160;</span>Yejhua in yejhua xtemachti. </div>
<div class='p'>No ijqui xteyolehua niman xtechicajcanotza ican nochi motlanahuatil. Xmota tejhua ma ca yacaj mitzpipinahuis.  </div>
<div class='psalmlabel' id='TT3_0'> 3</div>
<div class='s'>Ijquin noyecanasquej on tlaneltocaquej </div>
<div class='p'>
<span class="verse" id="TT3_1">1&#160;</span>Xquinmelnamicti on tlaneltocaquej ica ma quitlacaitacan on gobierno niman on yejhuan quipiaj tequihuayotl. Ma quintlacamatican niman ma quipiacan inyojlo para quichihuasquej nochi tlajtlamach<a href='#FN15' epub:type='noteref' class='noteref'>*</a> tlen cuajli. 
<span class="verse" id="TT3_2">2&#160;</span>Ma ca yacaj ma quitenehuilican on tlen xcuajli, yej ma nemican inhuan ocsequimej ican yolsehuilistli, niman ma tenotzquej, niman ma nopanextican ican yolyemanilistli itech nochi tlacatl. </div>
<div class='p'>
<span class="verse" id="TT3_3">3&#160;</span>Achtopa tejhuamej no xcuajli titlanemiliayaj niman xtitetlacamatiyaj. No tixpolijtinemiyaj niman tinemiyaj ipan nochi sesetlamantic elehuilistli<a href='#FN16' epub:type='noteref' class='noteref'>†</a> niman paquilisyotl yejhuan xcuajli. Tinemiyaj ipan on tlen xcuajli niman ipan nexicolyotl. Ocsequimej techtlahuelitayaj niman tiquintlahuelitayaj. 
<span class="verse" id="TT3_4">4&#160;</span>Pero ijcuac oquipanextij itetlajsojtlalis<a href='#FN17' epub:type='noteref' class='noteref'>‡</a> niman inequilis Dios toTemaquixticatzin, 
<span class="verse" id="TT3_5">5&#160;</span>otechmaquixtij. Pero otechmaquixtij xpampa tejhuamej oticchijquej on tlen cuajli, yej pampa yejhua otechicnelij. Otechmaquixtij ican iEspíritu Santo yejhuan otechpajpac para ticpiasquej yencuic nemilistli, niman yejhua otechyencuilij. 
<span class="verse" id="TT3_6">6&#160;</span>Dios otechtlayocolij sanoyej<a href='#FN18' epub:type='noteref' class='noteref'>§</a> miyec iEspíritu itechcopa Jesucristo toTemaquixtijcatzin, 
<span class="verse" id="TT3_7">7&#160;</span>para ican itetlajsojtlalis Jesucristo yoquitlaxtlau totlajtlacolhuan niman ijqui ticselisquej nemilistli para nochipa yejhuan ticmachixtoquej. </div>
<div class='p'>
<span class="verse" id="TT3_8">8&#160;</span>Yejhua in tlajtojli sanoyej melahuac, niman nicnequi para xtlanahuati sanoyej ipan in tlajtlamach para on yejhuan quineltocaj Dios ma notacan sa no yejhuamej para quichihuasquej on tlen cuajli. Yejhua in tlajtlamach sanoyej cuajli niman quimpalehuis nochimej. 
<span class="verse" id="TT3_9">9&#160;</span>Pero xtlalcahui on camahuijsoquilistin yejhuan xitlaj quijtosnequij, tlen quijcuilohuaj inca toachtojtajhuan, niman on tlahuejli yejhuan quinopialiaj niman camahuisoquilistli ica itlanahuatil Moisés. On nochi xhuelis quimpalehuis niman xitlaj quijtosnequi. </div>
<div class='p'>
<span class="verse" id="TT3_10">10&#160;</span>Tla yacaj quinxexelosnequi on yejhuan tlaneltocaj, xchicajcanotza sejpa noso ocpa para ma ca ma quichihua. Tla xmitztencaqui, xtlalcahui, 
<span class="verse" id="TT3_11">11&#160;</span>pampa san yejhua ica on ticmatis ica on tlacatl quitlalcahuiya on tlen cuajli niman quichihua tlajtlacojli. Niman yejhua quimatzticaj ica xcuajli on tlen quichihua. </div>
<div class='s'>Pablo quimaca Tito sa ica nochi tlanahuatijli </div>
<div class='p'>
<span class="verse" id="TT3_12">12&#160;</span>Ijcuac nejhua nictitlanis motech Artemas noso Tíquico, xchihua canica para xnechitaqui ne Nicópolis, pampa nejhua onictlalij noyojlo para ompa nicpanos on invierno. 
<span class="verse" id="TT3_13">13&#160;</span>Nochi tlen on ica tihuelis xpalehui Zenas, on tepantlajtojquetl, niman on Apolos. Xquinmaca nochi tlen huelis para ma quistinemican, niman ma ca itlaj ma quimpolo. 
<span class="verse" id="TT3_14">14&#160;</span>Niman on tocnihuan no ma quipiacan impan inyojlo para quichihuasquej on tlen cuajli niman ijcon huelis quimpalehuisquej ocsequimej ica on yejhuan quimpolohua itlaj. Ijcon innemilis itlaj ica ma tlapalehuican. </div>
<div class='s'>Tlajpalohualistli niman tlatiochihualistli </div>
<div class='p'>
<span class="verse" id="TT3_15">15&#160;</span>Nochimej yejhuan nohuan nemij mitztlajpalohuaj. Xquintlajpalo on totetlajsojcahuan<a href='#FN19' epub:type='noteref' class='noteref'>*</a> itech tlaneltoctli. </div>
<div class='p'>Ma Dios mechtiochihua nochimej nemejhuamej. Ma ijqui nochihua.</div><div class="footnote">
<hr />
<aside epub:type='footnote' id="FN1"><p class="f"><a class="notebackref" href="#TT1_2"><span class="notemark">*</span> 1:2</a>
 <span class="ft">esperanza </span></p></aside>
<aside epub:type='footnote' id="FN2"><p class="f"><a class="notebackref" href="#TT1_4"><span class="notemark">†</span> 1:4</a>
 <span class="ft">su misericordia </span></p></aside>
<aside epub:type='footnote' id="FN3"><p class="f"><a class="notebackref" href="#TT1_7"><span class="notemark">‡</span> 1:7</a>
 <span class="ft">cosas </span></p></aside>
<aside epub:type='footnote' id="FN4"><p class="f"><a class="notebackref" href="#TT1_7"><span class="notemark">§</span> 1:7</a>
 <span class="ft">le reprochará </span></p></aside>
<aside epub:type='footnote' id="FN5"><p class="f"><a class="notebackref" href="#TT1_10"><span class="notemark">*</span> 1:10</a>
 <span class="ft">nada; coxtla </span></p></aside>
<aside epub:type='footnote' id="FN6"><p class="f"><a class="notebackref" href="#TT1_12"><span class="notemark">†</span> 1:12</a>
 <span class="ft">mis paisanos </span></p></aside>
<aside epub:type='footnote' id="FN7"><p class="f"><a class="notebackref" href="#TT1_12"><span class="notemark">‡</span> 1:12</a>
 <span class="ft">muy </span></p></aside>
<aside epub:type='footnote' id="FN8"><p class="f"><a class="notebackref" href="#TT2_2"><span class="notemark">*</span> 2:2</a>
 <span class="ft">deseos de ellos </span></p></aside>
<aside epub:type='footnote' id="FN9"><p class="f"><a class="notebackref" href="#TT2_2"><span class="notemark">†</span> 2:2</a>
 <span class="ft">amor </span></p></aside>
<aside epub:type='footnote' id="FN10"><p class="f"><a class="notebackref" href="#TT2_7"><span class="notemark">‡</span> 2:7</a>
 <span class="ft">cosas </span></p></aside>
<aside epub:type='footnote' id="FN11"><p class="f"><a class="notebackref" href="#TT2_10"><span class="notemark">§</span> 2:10</a>
 <span class="ft">muy </span></p></aside>
<aside epub:type='footnote' id="FN12"><p class="f"><a class="notebackref" href="#TT2_12"><span class="notemark">*</span> 2:12</a>
 <span class="ft">su misericordia </span></p></aside>
<aside epub:type='footnote' id="FN13"><p class="f"><a class="notebackref" href="#TT2_13"><span class="notemark">†</span> 2:13</a>
 <span class="ft">nuestra esperanza </span></p></aside>
<aside epub:type='footnote' id="FN14"><p class="f"><a class="notebackref" href="#TT2_14"><span class="notemark">‡</span> 2:14</a>
 <span class="ft">se posesiona de nosotros; technoaxcatia, technohuaxcatia, technotlatquitia </span></p></aside>
<aside epub:type='footnote' id="FN15"><p class="f"><a class="notebackref" href="#TT3_1"><span class="notemark">*</span> 3:1</a>
 <span class="ft">cosas </span></p></aside>
<aside epub:type='footnote' id="FN16"><p class="f"><a class="notebackref" href="#TT3_3"><span class="notemark">†</span> 3:3</a>
 <span class="ft">deseo </span></p></aside>
<aside epub:type='footnote' id="FN17"><p class="f"><a class="notebackref" href="#TT3_4"><span class="notemark">‡</span> 3:4</a>
 <span class="ft">su amor </span></p></aside>
<aside epub:type='footnote' id="FN18"><p class="f"><a class="notebackref" href="#TT3_6"><span class="notemark">§</span> 3:6</a>
 <span class="ft">mucho </span></p></aside>
<aside epub:type='footnote' id="FN19"><p class="f"><a class="notebackref" href="#TT3_15"><span class="notemark">*</span> 3:15</a>
 <span class="ft">nuestros queridos amigos </span></p></aside>

<hr />
</div>
</div></body></html>
