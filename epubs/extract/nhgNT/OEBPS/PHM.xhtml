<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="nhg" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>El Nuevo Testamento en nahuatl de Tetelcingo Filemón 1</title>
</head>
<body dir='ltr'>
<ul class='tnav'>
<li><a href='index.xhtml'>Filemón</a></li>
</ul>
<div class='main' id='PM0_0'>

<div class='mt2'>Sente cörta tli San Pöblo oquejcuelfe </div>
<div class='mt'>FILEMÓN  </div>
<div class='psalmlabel' id='PM1_0'> 1</div>
<div class='p'>

<span class="verse" id="PM1_1">1&#160;</span>Naja nePöblo que netzacteca ipan cörsel por tiepampa Cristo Jesús. Naja ca tiehua tocni Timoteo temetzejcuelfea ini cörta para taja, Filemón, öque tecaca tetotlasojcöicni de traböjo. 
<span class="verse" id="PM1_2">2&#160;</span>Nuyejque tequejcueloa para tocnisohuatl Apia, hua tocni de guierra Arquipo, ca inu grupo de creyentes tli mosentlölea ipa mochö. 
<span class="verse" id="PM1_3">3&#160;</span>Deus toTajtzi hua Tlöcatzintle Jesucristo ma nemiechmomeyaquelicö tieinfavur hua neyulsiebelestle. </div>
<div class='s'>Pöblo tietlasojcömateliöya Deus por Filemón </div>
<div class='p'>
<span class="verse" id="PM1_4">4&#160;</span>Netietlasojcömatelea noDeus seme cuöc temetzelnömecteca taja ipa notlajtlötlajteles. 
<span class="verse" id="PM1_5">5&#160;</span>Pos niechelfejque quiene ca tomoneltoca ca Tlöcatzintle Jesús hua tequentlasojtla tli yecteque. 
<span class="verse" id="PM1_6">6&#160;</span>Netietlajtlanelea Deus ma taja cuale xequenxiexelfe de moneltoqueles para que yejua cuale casojcömatesque de lo que tlin cuale tecpejpea tejua por Cristo Jesús. 
<span class="verse" id="PM1_7">7&#160;</span>Pos necpeaya meyac pöquelestle hua tlayulölelestle porque tequentlasojtla. Pos inyulo de yecteque omoscale por taja, nocni. </div>
<div class='s'>Pöblo otlajtla sente favur para Onésimo </div>
<div class='p'>
<span class="verse" id="PM1_8">8&#160;</span>Por inu, mös necpea meyac deriecho en Cristo para temetznahuatis de tli conbenierebe tecchihuas, 
<span class="verse" id="PM1_9">9&#160;</span>pero cache cuale temetztlötlajtea, por que totlasojtla lalebes. Pos naja nePöblo, que ye nebiebentzi, hua öxö cache neca neprieso por tiepampa Cristo Jesús. 
<span class="verse" id="PM1_10">10&#160;</span>Temetztlötlajtea por noconie Onésimo. Nejcuitea noconie pos icaca quiename tlö onochi neitajtzi de yaja necö ipan cörsel. </div>
<div class='p'>
<span class="verse" id="PM1_11">11&#160;</span>Pa nieca tiempo Onésimo oyeya moesclavo de taja, pero amo cuale tequeteya. Pero a öxö para taja hua para naja ye cuale tequete. 
<span class="verse" id="PM1_12">12&#160;</span>Ye temetztitlanelea ocsajpa. Icaca quieme tlö naja temetztitlanelejteca noyulo. 
<span class="verse" id="PM1_13">13&#160;</span>Naja necnequeya ma mocöhua ca naja, para que pa molocör taja niechserbirus necö ipan cörsel cöne netzacteca por ipampa cuale tlamachestelestle. Necnequeya ma yaja ma niechserbiro siendo que taja abele teniechserbirus. 
<span class="verse" id="PM1_14">14&#160;</span>Pero naja amo necnequeya necchihuas niontle sin que amo taja tecmates, para que mofavur tli taja teniechchibelis majcamo iye quieme ca fuiersa, tlöcamo por que taja tecneque teniechchibelis ini favur. 
<span class="verse" id="PM1_15">15&#160;</span>Beles Onésimo uya de taja por quiejquech tunalte para que öxö tecpeas nochepa. Pero ayecmo iyes moesclavo, 
<span class="verse" id="PM1_16">16&#160;</span>tlöcamo ica motlasojcöicni. Pos yaja nectlasojtla lalebes ca toTlöcatzintle, hua taja cache ca meyac arrasu tectlasojtlas quieme tlö oyene mocni. </div>
<div class='p'>
<span class="verse" id="PM1_17">17&#160;</span>Ejqueu, tlö tecpensöroa que naja neca nemocompaniero de taja, pos xecsele Onésimo quieme tlö naja mismo neyene. 
<span class="verse" id="PM1_18">18&#160;</span>Hua tlö canajyetla metzchibele noso metzbiquelea, xeniechcubrörfe naja. 
<span class="verse" id="PM1_19">19&#160;</span>Naja nePöblo nequejcueloa ca nomö; naja nectlaxtlöhuas. Mös que cuale temetzchibelisquea ma xequelnömeque que taja teniechbiquelea hasta belaja moölma. 
<span class="verse" id="PM1_20">20&#160;</span>Quiema, nocni, ma necpea proviecho de taja ca toTlöcatzintle; xeniechescale noyulo tieca Cristo. </div>
<div class='p'>
<span class="verse" id="PM1_21">21&#160;</span>Temetzejcuelfea ca inu confiönza de que taja tetlaneltocas, hua necmate que taja tecchihuas cache de tli naja temetznahuatea. 
<span class="verse" id="PM1_22">22&#160;</span>Hua xecpreparöro nuyejque locör para naja; pos necchea que por nemotlajtlötlajteles Deus niechcöhuasque neyös ca nemejua. </div>
<div class='s'>Tlajpalulestle </div>
<div class='p'>
<span class="verse" id="PM1_23">23&#160;</span>Epafras, nocompaniero de cörsel, metztlajpaloa tietucöyupa Cristo Jesús. 
<span class="verse" id="PM1_24">24&#160;</span>Nuyejque metztlajpaloa Mörcos, Aristarco, Demas, hua Lucas, nocnihua de traböjo. </div>
<div class='p'>
<span class="verse" id="PM1_25">25&#160;</span>Tiefavur Tlöcatzintle Jesucristo ma iye ca nemoyulo.</div><div class="footnote">
<hr />
</div>
</div></body></html>
