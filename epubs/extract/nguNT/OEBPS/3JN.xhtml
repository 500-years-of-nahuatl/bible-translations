<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="ngu" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>In yencuic iyectlajtoltzin Dios itech ica toTeco Jesucristo 3 SAN JUAN 1</title>
</head>
<body dir='ltr'>
<ul class='tnav'>
<li><a href='index.xhtml'>3 SAN JUAN</a></li>
</ul>
<div class='main' id='J30_0'>

<div class='mt'>3 SAN JUAN </div>
<div class='mt2'>ICA YEYI ITLAJCUILOL ON APÓSTOL SAN JUAN  </div>
<div class='psalmlabel' id='J31_0'> 1</div>
<div class='s'>Juan quitlajpalohua se tlacatl itoca Gayo </div>
<div class='p'>

<span class="verse" id="J31_1">1&#160;</span>Nejhua, yejhuan nitlajtlajmatquetl tlayecanqui itech tocnihuan, nimitztlajcuilhuia yejhua in tlajcuilolamatl, notlajsojcaicniu Gayo, yejhuan melahuac nimitztlajsojtla<a href='#FN1' epub:type='noteref' class='noteref'>*</a>. </div>
<div class='p'>
<span class="verse" id="J31_2">2&#160;</span>Notlajsojcaicniu, nicchihua oración para ica nochi cuajli xquisa niman para xpia cuajli mochicahualis, ijcon quen cuajli nochihua ipan moalma. 
<span class="verse" id="J31_3">3&#160;</span>Sanoyej<a href='#FN2' epub:type='noteref' class='noteref'>†</a> onipac ijcuac ohualajquej sequimej tocnihuan niman onechtlajtlajtohuilijquej ica nochipa tictlacamati on tlen melahuac. Melahuac, tej, tinemi quen itemachtil Cristo tlajtlajtohua. 
<span class="verse" id="J31_4">4&#160;</span>Xitlaj oncaj yejhuan más nechpactia xquen ijcuac nicaqui ica noconehuan quitlacamatij on tlen melahuac. </div>
<div class='s'>Cuajli iyojlo on tlacatl Gayo </div>
<div class='p'>
<span class="verse" id="J31_5">5&#160;</span>Notlajsojcaicniu, timohuicaticaj cuajli ican nochi on tlen tiquinchihuilia on tocnihuan, niman más intech on yejhuan xchanejquej yejhuan xtiquimixmati. 
<span class="verse" id="J31_6">6&#160;</span>Nican ixpan on tlaneltocaquej ipan in tiopan, yejhuamej yoquiteixpantilijquej on tetlajsojtlalistli<a href='#FN3' epub:type='noteref' class='noteref'>‡</a> yejhuan tiquimpialia. Nimitzontlatlantilia, ijcuac ocsejpa yasquej, xquimpalehui, tla itlaj quimpolohua ipan inojhui ijcon quen Dios quipactia. 
<span class="verse" id="J31_7">7&#160;</span>Yejhuamej oquisquej para quitequipanosquej Jesucristo, niman xitlaj<a href='#FN4' epub:type='noteref' class='noteref'>§</a> tlapalehuilistli quiseliaj intech on yejhuan xtlaneltocaj. 
<span class="verse" id="J31_8">8&#160;</span>Yejhua ica tejhuamej nonequi tiquimpalehuisquej on yejhuan ijcon nemij tla itlaj quimpolohua, para huelisquej quiteijlisquej on tlen melahuac. </div>
<div class='s'>Diótrefes xquiselia itlanahuatil Juan </div>
<div class='p'>
<span class="verse" id="J31_9">9&#160;</span>Nemejhuamej tlaneltocaquej onemechijcuilohuilij se tlajcuilolamatl, pero on tlacatl Diótrefes xquiselia notlanahuatil, pampa yejhua nohueyimati niman yejhua ica quinequi noyacatztlalia nemotzajlan. 
<span class="verse" id="J31_10">10&#160;</span>Yejhua ica, tej, tla nejhua nias nemotech, nemechijlis on tlen yejhua quichihua niman on tlen tlajtlamach<a href='#FN5' epub:type='noteref' class='noteref'>*</a> notechcopa quijtohua. Yejhua noca ixtlacati niman nechijtohuilia on tlen xmelahuac. Niman xsan yejhua ica in, yejhua no xquinselia tocnihuan. No ijqui, on yejhuan quinselisnequij on tocnihuan, yejhua no xquincahuilia niman quinhuajquixtia ipan on tiopan. </div>
<div class='s'>Demetrio se cuajli tlacatl </div>
<div class='p'>
<span class="verse" id="J31_11">11&#160;</span>Notlajsojcaicniu, ma ca xmohuica quen on yejhuan xcuajli quichihua, yej xmohuica quen on yejhuan cuajli quichihua. On yejhuan quichihua on tlen cuajli yejhua iconeu Dios, pero on yejhuan quichihua on tlen xcuajli yejhua xquixmati Dios. 
<span class="verse" id="J31_12">12&#160;</span>Nochimej tlajtlajtohuaj ica Demetrio cuajli tlacatl. Niman nochi tlen quichihua cuajli nohuica ihuan on temachtijli yejhuan melahuac. Niman nejhua no nicteixpantilia de yejhua in ica melahuac, niman nemejhuamej nenquimatztoquej ica niquijtohua tlen melahuac. </div>
<div class='s'>Sa ica nochi tlajtojli para Gayo </div>
<div class='p'>
<span class="verse" id="J31_13">13&#160;</span>Nicpia más miyec tlen nicnequi para ticmatis, pero xnicnequi nimitzijcuilohuilis ipan in tlajcuilolamatl. 
<span class="verse" id="J31_14">14&#160;</span>Niccha para nimitzitas saniman, niman ijcuacon cuajli tejhuamej titonojnotzasquej. </div>
<div class='p'>
<span class="verse" id="J31_15">15&#160;</span>Xpia yolsehuilistli. Motetlajsojcahuan<a href='#FN6' epub:type='noteref' class='noteref'>†</a> yejhuan nican chantij mitztlajpalohuaj. Nimitztlajtlanilia, xquintlajpalo sesentemej totetlajsojcahuan.</div><div class="footnote">
<hr />
<aside epub:type='footnote' id="FN1"><p class="f"><a class="notebackref" href="#J31_1"><span class="notemark">*</span> 1:1</a>
 <span class="ft">te amo </span></p></aside>
<aside epub:type='footnote' id="FN2"><p class="f"><a class="notebackref" href="#J31_3"><span class="notemark">†</span> 1:3</a>
 <span class="ft">mucho </span></p></aside>
<aside epub:type='footnote' id="FN3"><p class="f"><a class="notebackref" href="#J31_6"><span class="notemark">‡</span> 1:6</a>
 <span class="ft">amor </span></p></aside>
<aside epub:type='footnote' id="FN4"><p class="f"><a class="notebackref" href="#J31_7"><span class="notemark">§</span> 1:7</a>
 <span class="ft">nada; coxtla </span></p></aside>
<aside epub:type='footnote' id="FN5"><p class="f"><a class="notebackref" href="#J31_10"><span class="notemark">*</span> 1:10</a>
 <span class="ft">cosas </span></p></aside>
<aside epub:type='footnote' id="FN6"><p class="f"><a class="notebackref" href="#J31_15"><span class="notemark">†</span> 1:15</a>
 <span class="ft">tus amigos </span></p></aside>

<hr />
</div>
</div></body></html>
