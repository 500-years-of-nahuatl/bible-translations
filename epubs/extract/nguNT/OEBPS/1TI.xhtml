<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="ngu" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>In yencuic iyectlajtoltzin Dios itech ica toTeco Jesucristo 1 TIMOTEO 1</title>
</head>
<body dir='ltr'>
<ul class='tnav'>
<li><a href='index.xhtml'>1 TIMOTEO</a></li>
</ul><ul class='tnav'><li><a href='1TI.xhtml#T11_0'>1</a></li>
<li><a href='1TI.xhtml#T12_0'>2</a></li>
<li><a href='1TI.xhtml#T13_0'>3</a></li>
<li><a href='1TI.xhtml#T14_0'>4</a></li>
<li><a href='1TI.xhtml#T15_0'>5</a></li>
<li><a href='1TI.xhtml#T16_0'>6</a></li>
</ul>

<div class='main' id='T10_0'>

<div class='mt'>1 TIMOTEO </div>
<div class='mt2'>IACHTOJ TLAJCUILOL ON APÓSTOL SAN PABLO PARA TIMOTEO  </div>
<div class='psalmlabel' id='T11_0'> 1</div>
<div class='s'>Pablo oquitlajcuilhuij Timoteo </div>
<div class='p'>

<span class="verse" id="T11_1">1&#160;</span>Nejhua, Pablo, niiapóstol Jesucristo ican itlanahuatil Dios toTemaquixtijcatzin niman toTeco Jesucristo yejhuan totlamachalis<a href='#FN1' epub:type='noteref' class='noteref'>*</a>. 
<span class="verse" id="T11_2">2&#160;</span>Nimitztlajcuilhuia in tlajcuilolamatl, Timoteo, notlajsojcaconetzin itech Jesucristo. Ma Dios toTajtzin niman Cristo Jesús toTeco ma mitzmacacan intlatiochihualis niman inteicnelilis<a href='#FN2' epub:type='noteref' class='noteref'>†</a> niman inyolsehuilis. </div>
<div class='s'>Pablo otlajtlatoj ica on xcuajcualtin temachtijquej </div>
<div class='p'>
<span class="verse" id="T11_3">3&#160;</span>Nicnequi xmocahua ne Efeso sa no ijqui quen onimitznahuatij ijcuac nejhua oniaj ne Macedonia. Xmocahua niman xquinnahuati on tlacamej yejhuan temachtiaj on tlaixcajcayaqui temachtijli ma ca más ma quitemachtican. 
<span class="verse" id="T11_4">4&#160;</span>Xquinnahuati ma ca más ma quicacquican on tlajtoltin<a href='#FN3' epub:type='noteref' class='noteref'>‡</a> yejhuan quixnamiqui on tlen melahuac niman intech on tocayomej de yejhuamej on achtojtajtatin. Yejhua in xtechpalehuiya ticchihuaj itequiu Dios yejhuan ticchihuaj itechcopa totlaneltoc, yej san ica nocamahuijsoquilo. </div>
<div class='p'>
<span class="verse" id="T11_5">5&#160;</span>Ijquin xquinnahuati para yejhuamej ma notlajsojtlacan<a href='#FN4' epub:type='noteref' class='noteref'>§</a> se ihuan ocsequimej ican se tetlajsojtlalistli yejhuan pehua itech on yolchipahualistli, niman se tlamachilistli yejhuan xtetlajtlacolmaca niman tlaneltocalistli yejhuan melahuac. 
<span class="verse" id="T11_6">6&#160;</span>Sequimej onejcuanijquej itech on tetlajsojtlalistli niman opeu tlajtlajtohuaj tlajtlamach<a href='#FN5' epub:type='noteref' class='noteref'>*</a> yejhuan xtepalehui. 
<span class="verse" id="T11_7">7&#160;</span>Yejhuamej quinequij temachtijquej yesquej ican itlanahuatil Moisés, masqui yejhuamej xcajsicamatij tlinon quijtohuaj, nion tlinon quitemachtiaj xican pinahualistli. </div>
<div class='p'>
<span class="verse" id="T11_8">8&#160;</span>Ticmatztoquej ica on tlanahuatijli cuajli tla se quitequitiltia quen Dios quinequi para notequitiltis. 
<span class="verse" id="T11_9">9&#160;</span>No ticmatztoquej ica nion se tlanahuatijli xonijcuiloj para yejhuan cuajli tlacatl. On tlanahuatijli oncaj para on xompayejyehuamej niman yejhuan xtetlacamatij, niman on xcuajcualtin tlacamej, niman on tlajtlacolejquej, niman on yejhuan xyolchipajquej, niman on yejhuan xquitlacaitaj Dios nion itlanahuatil, niman on yejhuan quimictia itaj noso inan, niman nochimej on temictijquej. 
<span class="verse" id="T11_10">10&#160;</span>No ijqui on tlanahuatijli oncaj para on yejhuan ahuilnemij, niman on tlacamej yejhuan quinelehuiaj tlacamej noso on sihuamej yejhuan quinelelehuiaj sihuamej, niman on yejhuan quimichtequij tlacamej, niman on yejhuan xquijtohuaj on tlen melahuac, niman para on yejhuan xcuajli teixpantiliaj. Niman on tlanahuatijli no oncaj para nochi on yejhuan xquinequi nohuicas ipan on yectiticaj temachtijli. 
<span class="verse" id="T11_11">11&#160;</span>Yejhua in yectiticaj temachtijli cuajli nohuica ihuan on temachtijli ica temaquixtilistli yejhuan Dios tlatiochijquetl onechmactilij para nicteijlis. </div>
<div class='s'>Pablo quipia tlajsojcamachilistli ipampa iteicnelilis Dios </div>
<div class='p'>
<span class="verse" id="T11_12">12&#160;</span>Nicmaca tlaxtlahuijli toTeco Jesucristo yejhuan onechmacac poder, pampa yejhua onechititij ica quitlalia iyojlo notech ijcuac onechtlajlij ipan itequiu. 
<span class="verse" id="T11_13">13&#160;</span>Masqui nejhua achtopa nicuijhuicaltiaya Dios, niman nictlahuelitaya niman nictlajyohuiltiaya niman nicpijpinajtiaya, yejhua sanoyej<a href='#FN6' epub:type='noteref' class='noteref'>†</a> onechicnelij<a href='#FN7' epub:type='noteref' class='noteref'>‡</a>, pampa nejhua xe nitlaneltocaya niman xnicmactiya tlinon nicchihuaya. 
<span class="verse" id="T11_14">14&#160;</span>Yejhua ica toTeco sanoyej onechicnelij niman onechmacac tlaneltoctli niman tetlajsojtlalistli<a href='#FN8' epub:type='noteref' class='noteref'>§</a>, yejhuan ticpiaj pampa tinemij san secan ihuan Cristo Jesús. 
<span class="verse" id="T11_15">15&#160;</span>Yejhua in tlajtojli sanoyej melahuac niman cuajli para nochimej quineltocasquej, ica Cristo Jesús ohuajlaj ipan in tlalticpactli para oquinmaquixtico on tlajtlacolejquej. Nejhua, tej, más nihueyi tlajtlacolej xquen nochimej tlajtlacolejquej. 
<span class="verse" id="T11_16">16&#160;</span>Yejhua ica Dios onechicnelij, nejhua yejhuan más nihueyi tlajtlacolej, para Jesucristo ohuel oquiteititij nochi iyohuilis. Ijcon, tej, nejhua niejemplo para yejhuamej on yejhuan quineltocasquej Jesucristo niman quipiasquej nemilistli para nochipa. 
<span class="verse" id="T11_17">17&#160;</span>Yejhua ica, ma ticmacacan nochi on tetlacaitalistli niman hueyilistli para nochipa on tohueyiRey yejhuan nemi nochipa, yejhuan xqueman miquis, yejhuan xhueli tiquitaj, yejhuan san yejhua Dios niman nochi quimati. Ma ijqui nochihua. </div>
<div class='p'>
<span class="verse" id="T11_18">18&#160;</span>Aman noconiu Timoteo, nimitztlactitia para xchihua canica para tictlanis on tlen xcuajli ican motlaneltoc, niman ican se tlamachilistli yejhuan xmitztlajtlacolmacas. Yejhua in tlanahuatijli cuajli nohuica ihuan on tlen on tiotlajtojquej oquijtojquej ica tejhua ijcuac omitznojnotzquej ican itocatzin Dios. 
<span class="verse" id="T11_19">19&#160;</span>Xquejehua motlaneltoc niman no xquejehua motlamachilis para ma ca mitztlajtlacolmacas. Sequimej xoquichihuilijquej cuenta itech intlamachilis ijcuac oquintlajtlacolmacac niman yejhua ica oquipolojquej intlaneltoc. 
<span class="verse" id="T11_20">20&#160;</span>Ijcon ipan onochiu Himeneo niman Alejandro. Niman yejhuamej oniquintemacac itech Satanás para ma ca más ma cuijhuicaltican Dios ica intlajtol.  </div>
<div class='psalmlabel' id='T12_0'> 2</div>
<div class='s'>Temachtilistli ica oración </div>
<div class='p'>
<span class="verse" id="T12_1">1&#160;</span>Achtopa sanoyej<a href='#FN9' epub:type='noteref' class='noteref'>*</a> nemechtlajtlanilia xtlajtlanilican Dios on tlen polihui, xchihuacan oración, tepampa xchihuacan oraciones, niman xmacacan tlaxtlahuijli Dios para nochi tlacatl. 
<span class="verse" id="T12_2">2&#160;</span>Xchihuacan oraciones impampa on yejhuan reyes niman nochimej on yejhuan tequihuajquej, para ma ca ticpiasquej tlapajsolohualistli, yej ma onya yolsehuilistli. Ijcon, tej, tihuelisquej titohuicasquej cuajli quen Dios nohuica niman para ijcon ocsequimej huelisquej techtlacaitasquej ica on tlen cuajli ticchihuaj. 
<span class="verse" id="T12_3">3&#160;</span>In yejhua cuajli niman cuelita Dios toTemaquixtijcatzin, 
<span class="verse" id="T12_4">4&#160;</span>yejhuan quinequi nochi tlacatl ma maquisa niman ma quimati on tlen melahuac. 
<span class="verse" id="T12_5">5&#160;</span>San se nemi Dios, niman no san se nemi yejhuan impampa tlajtohua on tlacamej itech Dios. On tlacatl itoca Jesucristo. 
<span class="verse" id="T12_6">6&#160;</span>Yejhua ica onotemacac ma quimictican para ijcon oquitlaxtlau on castigo de tlajtlacojli niman ijqui oquimaquixtij nochi tlacatl. Ijcuac cuajli oajsic on tonajli, Jesús omic para oquipanextij ica Dios quinequi nochi tlacatl ma maquisa. 
<span class="verse" id="T12_7">7&#160;</span>Para yejhua in Cristo Jesús onechtequitiltij quen itenojnotzcau, niman iapóstol niman temachtijquetl ne intech on yejhuan xhebreos para niquinmachtis ica on tlaneltoctli niman on tlen melahuac. Nejhua niquijtohua tlen melahuac itech Cristo niman xnitecajcayahua. </div>
<div class='p'>
<span class="verse" id="T12_8">8&#160;</span>Yejhua ica nicnequi nochihuiyan on tlacamej ma quetztehuacan inmahuan ican chipahuac inyojlo niman ma quichihuacan oración. Ma ca ma quichihuacan oración ijcuac tlahuantoquej nion itlaj ocse yejhuan xcuajli ma quinotenehuilican. </div>
<div class='p'>
<span class="verse" id="T12_9">9&#160;</span>No ijqui nicnequi on sihuamej ma notlaquentican cuajli quen nonequi. Ma ca ma texixicoltican. Ma ca sanoyej ma cualnextican intzon. Ma ca notlajmachyotican<a href='#FN10' epub:type='noteref' class='noteref'>†</a> ican oro nion ican perlas, nion ma ca ma quitlalican tlaquentli yejhuan sanoyej patioj. 
<span class="verse" id="T12_10">10&#160;</span>Yej ma quichihuacan cuajli tequitl quen on sihuamej yejhuan quitenehuaj quitlacaitaj Dios. 
<span class="verse" id="T12_11">11&#160;</span>On sihuamej ijcuac caquisquej on temachtijli, ma ca ma nahuatican, yej san ma tlacaquican ican yolyemanilistli. 
<span class="verse" id="T12_12">12&#160;</span>Niman xnicahuilia on sihuatl ma quimachti nion ma quimandaro tlacatl, yej ma ca ma nahuati, 
<span class="verse" id="T12_13">13&#160;</span>pampa Dios achtopa oquichijchiu Adán niman quemaj Eva. 
<span class="verse" id="T12_14">14&#160;</span>Niman on diablo xocajcayau Adán, yej ocajcayau Eva, niman yejhua ohuetz ipan tlajtlacojli. 
<span class="verse" id="T12_15">15&#160;</span>Pero on sihuatl nomaquixtis ijcuac quinemitis iconehuan, tla nochipa tlaneltocatias, niman tetlajsojtlas<a href='#FN11' epub:type='noteref' class='noteref'>‡</a>, niman tla quipias yolchipahualistli, niman quiteltis ielehuilis<a href='#FN12' epub:type='noteref' class='noteref'>§</a>.  </div>
<div class='psalmlabel' id='T13_0'> 3</div>
<div class='s'>On yejhuan quinequij tlayecanquej yesquej ixpan Dios </div>
<div class='p'>
<span class="verse" id="T13_1">1&#160;</span>Yejhua in sanoyej<a href='#FN13' epub:type='noteref' class='noteref'>*</a> melahuac, tla se quinequi tequitis quen tlayecanquetl intech iconehuan Dios, sanoyej cuajli tequitl quinequi quichihuas. 
<span class="verse" id="T13_2">2&#160;</span>Pero yej quemaj on yejhuan quinequis tlayecanas intech iconehuan Dios ica oncaj cuajli nohuicas para ma ca itlaj ica quijixcomacasquej<a href='#FN14' epub:type='noteref' class='noteref'>†</a>, san se isihuau ma quipia, cuajli ma nohuica, ma quitelti ielehuilis<a href='#FN15' epub:type='noteref' class='noteref'>‡</a>, ma cuajli nohuica para quipialisquej tetlacaitalistli, cuajli ma teseli ichan niman ma cuajli temachti. 
<span class="verse" id="T13_3">3&#160;</span>No ijqui ma ca ma tlahuani, nion quitejtemojtinemis tlahuejli, nion quixpachos tetomin. Pero yej quemaj yejhua ma tenotzqui niman ma yolyemanqui, niman ma ca sanoyej quelehuis tomin. 
<span class="verse" id="T13_4">4&#160;</span>Ma cuajli quimati quen ijqui quiyecanas ichan, niman ma quichihua para iconehuan ma quitlacamatican niman ma quitlacaitacan. 
<span class="verse" id="T13_5">5&#160;</span>Tla se xquimati quen ijqui quiyecanas ichanchanejcahuan<a href='#FN16' epub:type='noteref' class='noteref'>§</a> ¿quen ijqui huelis quinyecanas iconehuan Dios? 
<span class="verse" id="T13_6">6&#160;</span>Xcuajli para tlayecanquetl yes on yejhuan quemach tlaneltoca, pampa huelis nohueyimatis. Niman, tla ijcon quichihuas, Dios quitlajtlacolmacas niman quicastigaros quen oquichihuilij on diablo. 
<span class="verse" id="T13_7">7&#160;</span>No ijqui ma notlacaita intech on yejhuan xtlaneltocaj para ma ca nopijpinajtis niman onhuetzis ipan imahuan on diablo. </div>
<div class='s'>Quen nonequi nemisquej on diáconos ipan itiopan Dios </div>
<div class='p'>
<span class="verse" id="T13_8">8&#160;</span>No ijqui on diáconos ipan itiopan Dios, ma nemican quen on yejhuan huelis quintlacaitasquej, niman ma nochipa quijtocan on tlen melahuac. Ma ca tlahuanisquej, nion quinequis tomin yejhuan san quitecuilisquej. 
<span class="verse" id="T13_9">9&#160;</span>Ica oncaj quejehuasquej on tlen melahuac yejhuan Dios oquipanextij. Ma quejehuacan cuajli para ma ca quintlajtlacolmacas on intlamachilis. 
<span class="verse" id="T13_10">10&#160;</span>Achtopa ma quintlatlatacan, niman tla xoquichijquej on tlen xcuajli, cuajli para yejhuamej no diáconos yesquej itech Dios. </div>
<div class='p'>
<span class="verse" id="T13_11">11&#160;</span>On sihuamej diaconisas itech Dios no ma sihuamej yejhuan huelis quintlacaitasquej, niman ma ca ma chacuamej. Ma cuajli noyecanacan, niman ma nohuicacan cuajli ipan nochi para huelis quintlalisquej inyojlo intech. </div>
<div class='p'>
<span class="verse" id="T13_12">12&#160;</span>Sen tlacatl diácono itech Dios, san itech se sihuatl tehuehuentzin yes, niman no cuajli quinyecanas iconehuan niman ichan. 
<span class="verse" id="T13_13">13&#160;</span>On diáconos itech Dios yejhuan cuajli quichihuaj intequiu, quitlanij tetlacaitalistli niman no más noyolchicajtihui para tenojnotzaj xican pinahualistli itech Cristo Jesús. </div>
<div class='s'>On tlen hueyi quipia totlaneltoc </div>
<div class='p'>
<span class="verse" id="T13_14">14&#160;</span>Niccha para saniman nias nimitzontas, pero achtoj nimitztlajcuilohuia yejhua in 
<span class="verse" id="T13_15">15&#160;</span>para, tla saman ninohuejcahuas, yejhua in tlajcuilojli mitzititia quen ijqui nonequi se nohuicas ipan ichan Dios. Yejhua on ichan Dios quijtosnequi on yejhuan tlaneltocaj itech Dios yejhuan melahuac yolticaj. Niman yejhuamej quejehuaj niman quimanahuiyaj on tlen melahuac. 
<span class="verse" id="T13_16">16&#160;</span>Nochimej quimatij ica on tlen oticnextijquej ican totlaneltoc sanoyej hueyi quijtosnequi: </div>
<div class='q'>Dios ohuajlaj quen se tlacatl; on iEspíritu Santo oquipantlantij ica yejhua chipahuac. On ilhuicactequitquej<a href='#FN17' epub:type='noteref' class='noteref'>*</a> oquitaquej. Onotemachiltij ipan tlalticpactli. On tlacamej oquineltocaquej nochihuiyan ipan in tlalticpactli. Niman quemaj ocuicaquej ne ilhuicac.  </div>
<div class='psalmlabel' id='T14_0'> 4</div>
<div class='s'>On yejhuan quitlalcahuisquej on tlaneltoctli </div>
<div class='p'>
<span class="verse" id="T14_1">1&#160;</span>Pero on Espíritu Santo quimelajcaijtohua ica ijcuac sa itlajtlancan yes in tonaltin, sequimej noxelosquej itech on tlaneltoctli. No ijqui quintlacamatisquej on tlacajcayajquej espíritus niman on temachtiltin yejhuan hualehuaj intech on xcuajcualtin espíritus. 
<span class="verse" id="T14_2">2&#160;</span>On yejhuan noxelohuaj quincaquisquej on tlacamej yejhuan omexayacyejquej niman tlacajcayajquej. On tlacajcayajquej xoc noyolijmatisquej ijcuac tlamach xcuajli quichihuasquej, pampa intlamachilis yotepetlatiac niman ijcon xoc hueli noyolcocohuaj. 
<span class="verse" id="T14_3">3&#160;</span>On tlacajcayajquej temachtisquej ica xcuajli nonamictilos, niman ica xcuajli nocuas sequi tlacuajli, masqui Dios nochi oquichijchiu para on yejhuan tlaneltocaj niman yoquixmatquej on tlen melahuac quiselisquej ican tlaxtlahuijli. 
<span class="verse" id="T14_4">4&#160;</span>Ijcon, tej, nochi tlen Dios oquichijchiu nochi cuajli. Niman xtechtocarohua xticselisquej, yej ticselisquej ican tlaxtlahuijli, 
<span class="verse" id="T14_5">5&#160;</span>pampa ican itlajtol toTajtzin niman ican oración nocahua chipahuac. </div>
<div class='s'>Sen cuajli tequipanojquetl itech Jesucristo </div>
<div class='p'>
<span class="verse" id="T14_6">6&#160;</span>Tla tiquintitia on tocnihuan in tlajtlamach<a href='#FN18' epub:type='noteref' class='noteref'>*</a>, cuajli titequitqui yes itech Jesucristo, niman timoyolchicahuas ican on tlajtojli yejhua ica on tlaneltoctli niman ican on cuajli temachtilistli yejhuan tictlacamati. 
<span class="verse" id="T14_7">7&#160;</span>Ma ca xquintencaqui on xchipahuac cuentos yejhuan xitlaj<a href='#FN19' epub:type='noteref' class='noteref'>†</a> quijtosnequi, yej xmomachti sanoyej<a href='#FN20' epub:type='noteref' class='noteref'>‡</a> para cuajli timohuicas itechica Dios ican yolchipahualistli. 
<span class="verse" id="T14_8">8&#160;</span>Tla tictlayejyecoltia motlalnacayo, achitzin mitzpalehuiya. Pero tla ticchihua on tlen Dios quipactia, mitzpalehuiya nochi ica. Aman techmaca on tlen cuajli, niman no techmacas on tlen cuajli ipan ocse nemilistli. 
<span class="verse" id="T14_9">9&#160;</span>Yejhua in tlajtojli sanoyej melahuac, niman cuajli para nochimej quineltocasquej. 
<span class="verse" id="T14_10">10&#160;</span>In yejhua ica sanoyej titequitij niman tiquijyohuiyaj tlahuejli, pampa san se toyojlo yotictlalijquej itech on Dios yejhuan yolticaj, yejhuan nochi tlacatl itemaquixtijcau, niman más para yejhuamej on yejhuan quineltocaj. </div>
<div class='p'>
<span class="verse" id="T14_11">11&#160;</span>Yejhua in tlajtlamach ica oncaj tejhua titlanahuatis niman tictemachtis. 
<span class="verse" id="T14_12">12&#160;</span>Motech ma quitacan on yejhuan tlaneltocaj quen ijqui titlajtlajtohua, quen ijqui timohuica, quen ijqui titetlajsojtla<a href='#FN21' epub:type='noteref' class='noteref'>§</a>, quen ijqui titlaneltoca, niman ica monemilis chipahuac para ijcon xhuelis yacaj mitzpijpinahuis pampa san titelpochtli. 
<span class="verse" id="T14_13">13&#160;</span>Chica nejhua najsi, xmomachti itlajtoltzin Dios ne ixpan on tojlamej. Xquinyolehua niman xquinmachti. 
<span class="verse" id="T14_14">14&#160;</span>Xtequitilti on tetlayocoliltin yejhuan oticselij itech Dios ijcuac on tlajtlajmatquej tlayecanquej itech tocnihuan oquitlalijquej inmahuan mopan, niman omitzijlijquej on tlen oquimijlij on Espíritu Santo. 
<span class="verse" id="T14_15">15&#160;</span>Ma ca xmotelti, yej san ica xmocahua ipan in tlajtlamach para ma quitacan nochimej quen ijqui ican nochi tlen cuajli tihueyixtiu. 
<span class="verse" id="T14_16">16&#160;</span>Cuajli xmixtlalo niman cuajli xquita on tlen tictemachtia. Tejhua no ijqui cuajli ipan xmohuica. Tla ijquin ticchihuas, timomaquixtis niman no tiquinmaquixtis on yejhuan mitzcaquisquej.  </div>
<div class='psalmlabel' id='T15_0'> 5</div>
<div class='s'>Quen ijqui inhuan titohuicasquej on tlaneltocaquej </div>
<div class='p'>
<span class="verse" id="T15_1">1&#160;</span>Ma ca xcajhua yejhuan huehuentzin, yej san xtlacanonotza quen yacaj motaj yesquia. Niman on telpocamej xquinnotza quen mocnihuan. 
<span class="verse" id="T15_2">2&#160;</span>On lamajtzitzintin no xquinnojnotza sa no ijqui quen ticchihuasquia ihuan monan niman on ichpocamej no quen mocnihuan yesquiaj ican nochi chipahualistli. </div>
<div class='p'>
<span class="verse" id="T15_3">3&#160;</span>Xquintlacaita niman xquimpalehui on sihuacahualtzitzintin<a href='#FN22' epub:type='noteref' class='noteref'>*</a> yejhuan melahuac quimpolojticaj. 
<span class="verse" id="T15_4">4&#160;</span>Pero tla se sihuacahualtzintli quipia iconehuan noso ixhuihuan, ma yejhuamej in teconehuan quichihuacan para quintequipanosquej intajhuan quen quitocarohua. Ijqui, tej, quitlaxtlahuasquej on tetlajsojtlalistli<a href='#FN23' epub:type='noteref' class='noteref'>†</a> yejhuan achtopa yejhuamej oquipixquej itech intajhuan ijcuac pipitiquej catca. Yejhua in sanoyej<a href='#FN24' epub:type='noteref' class='noteref'>‡</a> cuajli niman quixpacaita Dios. 
<span class="verse" id="T15_5">5&#160;</span>On sihuatl yejhuan melahuac cahualtzintli niman yonocau iselti, san quitlalia itlamachalis<a href='#FN25' epub:type='noteref' class='noteref'>§</a> itech Dios. Yejhua quichihua oración niman san yejhua itech quinotlajtlanilijticaj ican tonajli niman yehuajli. 
<span class="verse" id="T15_6">6&#160;</span>Pero on sihuacahuajli yejhuan nemi para nopactis, yejhua yomic ixpan Dios masqui nemi. 
<span class="verse" id="T15_7">7&#160;</span>Ijcon xquinnahuati on tlacamej para ma ca ma onyaj on tlinon ica quimahuasquej. 
<span class="verse" id="T15_8">8&#160;</span>Tla yacaj xquintequipanohua on yejhuan quen quinta, niman más yejhuamej on yejhuan ichanchanejcahuan<a href='#FN26' epub:type='noteref' class='noteref'>*</a>, tla ijcon, tej, xquichihua tlen on cuajli tlaneltoctli technahuatia, niman más xcuajli quichihua xquen yejhua on yejhuan xtlaneltoca. </div>
<div class='p'>
<span class="verse" id="T15_9">9&#160;</span>Sen sihuacahualtzintli tehuan ticpohuas ipan lista san yejhuan yocajxitij yepoajli<a href='#FN27' epub:type='noteref' class='noteref'>†</a> xipan, niman tla oquipix san sentetl ihuehuentzin, 
<span class="verse" id="T15_10">10&#160;</span>niman tla nochimej cuajli quimatij ica oquichiu miyec cuajli tequitl. In quijtosnequi tla cuajli oquinyecan teconehuan, tla ne ichan cuajli quinselia on yejhuan xchanejquej, tla quimpalehuiya on yejhuan teyaxcahuan<a href='#FN28' epub:type='noteref' class='noteref'>‡</a> itech Dios ican yolyemanalistli, tla quimpalehuiya on yejhuan tlajyohuiyaj, niman tla quichihua nochi tlen cuajli tequitl. 
<span class="verse" id="T15_11">11&#160;</span>Pero ma ca tictlalis ipan lista on sihuacahualtin yejhuan más coconej, pampa tla xquixicohuaj, quitlalcahuiyaj Cristo niman ocsejpa nonamictiaj. 
<span class="verse" id="T15_12">12&#160;</span>Niman onquisaj tlajtlacolejquej pampa xquichihuaj on tlen oquijtocaj quichihuasquej. 
<span class="verse" id="T15_13">13&#160;</span>Yejhuamej pehuaj cajcalactinemij techajchan, niman nocuepaj tlatzijquej, niman chacuamej, niman nochi ica nocalactiaj niman pehua tlamach quijitohuaj yejhuan xquitocarohua quijitosquej. 
<span class="verse" id="T15_14">14&#160;</span>Yejhua ica niquinnequilia on sihuacahualtzitzintin yejhuan coconej ma nonamictican, ma tlascaltican, ma cuajli tlachacan in calijtic, niman ma ca ma cahuilican on totlahuelicniu para ma techistlaco. 
<span class="verse" id="T15_15">15&#160;</span>Sequimej sihuacahualtzitzintin yonoxelojquej, niman quichihuaj tlen xcuajli niman ijqui quitlacamatij on Satanás. 
<span class="verse" id="T15_16">16&#160;</span>Pero tla saman yacaj yejhuan tlaneltoca tlacatl noso yejhuan sihuatl quipia sihuacahuajli ipan ichan, ma yejhua quitequipano. Ma ca ma impan yetiya nochimej on tlaneltocaquej, para ijcon yejhuamej ocsequimej huelisquej quimpalehuisquej yejhuan melahuac xacaj ipan tlacha. </div>
<div class='p'>
<span class="verse" id="T15_17">17&#160;</span>On tlajtlajmatquej yejhuan cuajli tlayecanaj itech on tlaneltocaquej, yejhuamej ma quintlacaitacan. Pero ma más quintlacaitacan yejhuamej on yejhuan san ica nocahuaj quiteijliaj niman temachtiaj. 
<span class="verse" id="T15_18">18&#160;</span>Yejhua on Yectlajcuilojli quijtohua: “Ma ca xtensalo on huacax ijcuac quiteinia on tlayojli noso on trigo.” No ijqui: “On tequitqui quitocarohua quitlaxtlahuilisquej.” </div>
<div class='p'>
<span class="verse" id="T15_19">19&#160;</span>Ijcuac quiteixpanhuisquej on tlajtlajmatquetl tlayecanqui itech tocnihuan, ma ca xneltoca tlen quijtohuaj tla xnemi ome noso yeyi teixpantiliquetl yejhuan quijtosquej tla melahuac oquichiu on tlen xcuajli. 
<span class="verse" id="T15_20">20&#160;</span>Pero on yejhuan xtlacaquij, yej oc<a href='#FN29' epub:type='noteref' class='noteref'>§</a> tlajtlacohuaj, xquimajhua imixpan nochimej para ijcon on ocsequimej iconehuan Dios ma nomojtican. </div>
<div class='p'>
<span class="verse" id="T15_21">21&#160;</span>Nimitztlactitia ixpan Dios niman toTeco Jesucristo, niman imixpan on yectitoquej ilhuicactequitquej<a href='#FN30' epub:type='noteref' class='noteref'>*</a> tlatlapejpeniltin, xquintlacamati yejhua in tlanahuatiltin. Ma ca san sequimej tiquimpalehuis, nion ma ca yacaj ticchicoitas. 
<span class="verse" id="T15_22">22&#160;</span>Ma ca xcalactijtetzi san aquinon para tlajtlajmatqui yes para ma ca yej no tehuan tictlaxtlahuas on tlajtlacojli de ocse, yej xmejehua chipahuac. </div>
<div class='p'>
<span class="verse" id="T15_23">23&#160;</span>Ijcon quen achi ticualo ipan mojti, ma ca san atl xconi, yej no xconi achijtzin vino. </div>
<div class='p'>
<span class="verse" id="T15_24">24&#160;</span>Intlajtlacol sequimej tlacamej nimantzin pa nesi ijcuac xe ajsi on tonajli ijcuac Dios quitlaxtlahuilis ican tlajyohuilistli. Pero intlajtlacol ocsequimej xpa nesi, yej hasta ajsis on tonajli ijcuac Dios quintlaxtlahuilis. 
<span class="verse" id="T15_25">25&#160;</span>No sa no ijqui on tlen cuajli tequitl quichihuaj, quemantica nimantzin pa nesi, niman tla xnimantzin pa nesi, xnochipa iyantias.  </div>
<div class='psalmlabel' id='T16_0'> 6</div>
<div class='p'>
<span class="verse" id="T16_1">1&#160;</span>Yejhuamej on yejhuan nemij quen tlanamactin, ma quipiacan miyec tetlacaitalistli itech on inteco para ma ca xcuajli tlajtolos ica Dios, niman itechcopa on totemachtilis. 
<span class="verse" id="T16_2">2&#160;</span>Niman tla yejhuamej on tlanamactin quipiaj inteco yejhuan tlaneltocaj, ma ca quincahuacan ica quintlacaitacan pampa aman quen icniutin ica on intlaneltoc. Yej no más cuajli ma quintequichihuilican, pampa on yejhuan quinseliliaj on cuajli intequiu yejhuamej tlaneltocaj niman quen tlajsojcaicniutin. Xtemachti niman xtechicajcaijli yejhua in. </div>
<div class='s'>Xcuajcualtin temachtiltin niman cuajli riquezas </div>
<div class='p'>
<span class="verse" id="T16_3">3&#160;</span>Tla yacaj quitemachtia itlaj temachilistli yejhuan xmelahuac, niman xihuan yau on tlen melahuac itemachtil toTeco Jesucristo niman no xihuan yau on tlen chipahuac, 
<span class="verse" id="T16_4">4&#160;</span>on yejhua nohueyimatquetl yejhuan xitlaj<a href='#FN31' epub:type='noteref' class='noteref'>*</a> quimati. Yej quipia quen xcuajli cualolistli para tehuan quinijixcomaca<a href='#FN32' epub:type='noteref' class='noteref'>†</a> tlajtlamach niman notentlani ican tlajtoltin. Niman ipan on itlajtol pehua nexicojli, tlahuejli, tzajtzilistli niman pehua sa mojmojcanemij, 
<span class="verse" id="T16_5">5&#160;</span>niman nochipa notlahuelitztinemi intzajlan on tlacamej yejhuan ijtlacauqui intlamachilis niman xquimatij on tlen melahuac. Yejhuamej quinemiliaj yejhua in tlaneltoctli ica notomintisquej. Xquintlalcahui on quenomej. </div>
<div class='p'>
<span class="verse" id="T16_6">6&#160;</span>Melahuac on tlaneltoctli yejhua hueyi riqueza, tla se paqui san ica on quechquitzin quinopialia. 
<span class="verse" id="T16_7">7&#160;</span>Tej, xitlaj oticuajquijquej ipan in tlalticpactli, niman ijcuac timiquisquej xitlaj tiquitquisquej. 
<span class="verse" id="T16_8">8&#160;</span>Yejhua ica, tej, tla ticpiaj tlen ticuaj niman no ticpiaj totlaquen, ma tipaquican san yejhua ica on. 
<span class="verse" id="T16_9">9&#160;</span>Pero yejhuamej on yejhuan quinequij notomintisquej xquixicohuaj on tetlatlatalistli yejhuan quintlajcalisnequi ipan tlajtlacojli. Yejhuamej quipiaj miyec xcuajli inelehuilis yejhuan quinhuica campa teyolcocoj niman campa xoxotonij. 
<span class="verse" id="T16_10">10&#160;</span>Pampa ijcuac se quitlalia iyojlo itech on tomin, ompa pehua nochi tlajtlamach<a href='#FN33' epub:type='noteref' class='noteref'>‡</a> tlen xcuajli. Niman sequimej yejhuan oquelehuijquej tomin, oquelcajquej intlaneltoc, niman aman quipiaj miyec ajmantli ipan innemilis. </div>
<div class='s'>On cuajli yolchicahualistli de tlaneltoctli </div>
<div class='p'>
<span class="verse" id="T16_11">11&#160;</span>Pero tejhua, yejhuan ticuajli tlacatl itech Dios, xtlalcahui nochi on. Yej xpia yolmelahualistli, yolchipahualistli, tlaneltocalistli, tetlajsojtlalistli<a href='#FN34' epub:type='noteref' class='noteref'>§</a>, ijyohuilistli niman yolyemanalistli. 
<span class="verse" id="T16_12">12&#160;</span>Xchihua canica para ticchihuas on tlen technahuatia totlaneltoc. Xmoyaxcati<a href='#FN35' epub:type='noteref' class='noteref'>*</a> on nemilistli yejhuan para nochipa, pampa yejhua ica Dios omitznotz, niman cuajli otimotlajtolpanextij ica motlaneltoc imixpan miyequej tlaneltocaquej. 
<span class="verse" id="T16_13">13&#160;</span>Aman, ixpan Dios yejhuan quimaca nemilistli nochi tlen yolticaj, niman no ixpan Jesucristo, yejhuan sanoyej<a href='#FN36' epub:type='noteref' class='noteref'>†</a> cuajli onotlajtolpanextij ica iteixpantilis ixpan Poncio Pilato, 
<span class="verse" id="T16_14">14&#160;</span>nimitztlatquitia: xtlacamati itlanahuatil Cristo. Ma ca ticpatlas, niman ma ca yacaj ticahuilis ma quitenehuili on tlen xcuajli on itlanahuatil, hasta queman huajlas toTeco Jesucristo. 
<span class="verse" id="T16_15">15&#160;</span>Ijcuac yejcos on cuajli tonajli, Dios cuajtitlanis Jesucristo. Dios san yejhua iselti hueyi tlanahuatijquetl yejhuan tlatiochiquetl, san yejhua Dios yejhuan nochi hueli quichihua, niman yejhua Rey impan nochimej reyes niman inTeco impan nochimej on tetecohuan. 
<span class="verse" id="T16_16">16&#160;</span>San yejhua xqueman miquis. Yejhua nemi tlahuilpan campa xe yacaj hueli ajsi. Yejhua xe queman yacaj quita niman xqueman hueli quitaj. Yejhua ica, tej, yejhua ma quiseli tetlacaitalistli niman hueyilistli para nochipa. Ma ijqui nochihua. </div>
<div class='p'>
<span class="verse" id="T16_17">17&#160;</span>On yejhuan quipiaj miyec tlajtlamach nican tlalticpac, xquinnahuati ma ca ma nohueyimatican, nion ma quitlalican inyojlo itech on miyec tlen quipiaj, pampa on san panos. Más cuajli tla yej itech Dios quitlalisquej inyojlo. Yejhua yolticaj niman techmacaticaj nochi tlen ica tompanotoquej para cuajli tinemij. 
<span class="verse" id="T16_18">18&#160;</span>Xtlanahuati ma quichihuacan tlen cuajli, ma nochihuacan ricos ican nochi cuajli tequitl niman ma quipiacan inyojlo para quitemacasquej niman quitexelohuilisquej on tlen quipiaj. 
<span class="verse" id="T16_19">19&#160;</span>Ijquin, tej, quisentlalijtiasquej miyec tlajtlamach ne ilhuicac campa yejetias cuajli. Niman on melahuac yes. Ijcon, tej, yejhuamej huelisquej quipiasquej nemilistli on yejhuan melahuac nemilistli para nochipa. </div>
<div class='s'>Sa ica nochi tlactitijli para Timoteo </div>
<div class='p'>
<span class="verse" id="T16_20">20&#160;</span>Timoteo, xquejehua tlen omitztlactitiquej. Ma ca xcaqui tlen xchipahuac niman xitlaj<a href='#FN37' epub:type='noteref' class='noteref'>‡</a> quijtosnequi yejhuan quijijtohuaj on tlalticpactlacamej. Nion ma ca xcaqui on xcuajli temachtiltin yejhuan sequimej quitejtenehuaj tlaixmachilistli pero xnejli tlaixmachilistli. 
<span class="verse" id="T16_21">21&#160;</span>Sequimej oquineltocaquej on tlen xnejli niman oquipolojquej intlaneltoc. Ma Dios mitzmaca itlatiochihualis. Ma ijqui nochihua.</div><div class="footnote">
<hr />
<aside epub:type='footnote' id="FN1"><p class="f"><a class="notebackref" href="#T11_1"><span class="notemark">*</span> 1:1</a>
 <span class="ft">nuestra esperanza </span></p></aside>
<aside epub:type='footnote' id="FN2"><p class="f"><a class="notebackref" href="#T11_2"><span class="notemark">†</span> 1:2</a>
 <span class="ft">su misericordia </span></p></aside>
<aside epub:type='footnote' id="FN3"><p class="f"><a class="notebackref" href="#T11_4"><span class="notemark">‡</span> 1:4</a>
 <span class="ft">cuentos, leyendas </span></p></aside>
<aside epub:type='footnote' id="FN4"><p class="f"><a class="notebackref" href="#T11_5"><span class="notemark">§</span> 1:5</a>
 <span class="ft">que se amen </span></p></aside>
<aside epub:type='footnote' id="FN5"><p class="f"><a class="notebackref" href="#T11_6"><span class="notemark">*</span> 1:6</a>
 <span class="ft">cosas </span></p></aside>
<aside epub:type='footnote' id="FN6"><p class="f"><a class="notebackref" href="#T11_13"><span class="notemark">†</span> 1:13</a>
 <span class="ft">mucha </span></p></aside>
<aside epub:type='footnote' id="FN7"><p class="f"><a class="notebackref" href="#T11_13"><span class="notemark">‡</span> 1:13</a>
 <span class="ft">tuvo misericordia de mí </span></p></aside>
<aside epub:type='footnote' id="FN8"><p class="f"><a class="notebackref" href="#T11_14"><span class="notemark">§</span> 1:14</a>
 <span class="ft">amor </span></p></aside>
<aside epub:type='footnote' id="FN9"><p class="f"><a class="notebackref" href="#T12_1"><span class="notemark">*</span> 2:1</a>
 <span class="ft">muchas </span></p></aside>
<aside epub:type='footnote' id="FN10"><p class="f"><a class="notebackref" href="#T12_9"><span class="notemark">†</span> 2:9</a>
 <span class="ft">que se adornen </span></p></aside>
<aside epub:type='footnote' id="FN11"><p class="f"><a class="notebackref" href="#T12_15"><span class="notemark">‡</span> 2:15</a>
 <span class="ft">amor </span></p></aside>
<aside epub:type='footnote' id="FN12"><p class="f"><a class="notebackref" href="#T12_15"><span class="notemark">§</span> 2:15</a>
 <span class="ft">deseos de ella </span></p></aside>
<aside epub:type='footnote' id="FN13"><p class="f"><a class="notebackref" href="#T13_1"><span class="notemark">*</span> 3:1</a>
 <span class="ft">muy </span></p></aside>
<aside epub:type='footnote' id="FN14"><p class="f"><a class="notebackref" href="#T13_2"><span class="notemark">†</span> 3:2</a>
 <span class="ft">le reprocharán </span></p></aside>
<aside epub:type='footnote' id="FN15"><p class="f"><a class="notebackref" href="#T13_2"><span class="notemark">‡</span> 3:2</a>
 <span class="ft">deseos de él </span></p></aside>
<aside epub:type='footnote' id="FN16"><p class="f"><a class="notebackref" href="#T13_5"><span class="notemark">§</span> 3:5</a>
 <span class="ft">su familia </span></p></aside>
<aside epub:type='footnote' id="FN17"><p class="f"><a class="notebackref" href="#T13_16"><span class="notemark">*</span> 3:16</a>
 <span class="ft">ángeles: Angeles tequitij ne ilhuicac niman nican ipan in tlalticpactli. </span></p></aside>
<aside epub:type='footnote' id="FN18"><p class="f"><a class="notebackref" href="#T14_6"><span class="notemark">*</span> 4:6</a>
 <span class="ft">cosas </span></p></aside>
<aside epub:type='footnote' id="FN19"><p class="f"><a class="notebackref" href="#T14_7"><span class="notemark">†</span> 4:7</a>
 <span class="ft">nada; coxtla </span></p></aside>
<aside epub:type='footnote' id="FN20"><p class="f"><a class="notebackref" href="#T14_7"><span class="notemark">‡</span> 4:7</a>
 <span class="ft">mucho </span></p></aside>
<aside epub:type='footnote' id="FN21"><p class="f"><a class="notebackref" href="#T14_12"><span class="notemark">§</span> 4:12</a>
 <span class="ft">cómo amas </span></p></aside>
<aside epub:type='footnote' id="FN22"><p class="f"><a class="notebackref" href="#T15_3"><span class="notemark">*</span> 5:3</a>
 <span class="ft">viudas; icnosihuamej </span></p></aside>
<aside epub:type='footnote' id="FN23"><p class="f"><a class="notebackref" href="#T15_4"><span class="notemark">†</span> 5:4</a>
 <span class="ft">amor </span></p></aside>
<aside epub:type='footnote' id="FN24"><p class="f"><a class="notebackref" href="#T15_4"><span class="notemark">‡</span> 5:4</a>
 <span class="ft">muy </span></p></aside>
<aside epub:type='footnote' id="FN25"><p class="f"><a class="notebackref" href="#T15_5"><span class="notemark">§</span> 5:5</a>
 <span class="ft">su esperanza </span></p></aside>
<aside epub:type='footnote' id="FN26"><p class="f"><a class="notebackref" href="#T15_8"><span class="notemark">*</span> 5:8</a>
 <span class="ft">su familia </span></p></aside>
<aside epub:type='footnote' id="FN27"><p class="f"><a class="notebackref" href="#T15_9"><span class="notemark">†</span> 5:9</a>
 <span class="ft">sesenta </span></p></aside>
<aside epub:type='footnote' id="FN28"><p class="f"><a class="notebackref" href="#T15_10"><span class="notemark">‡</span> 5:10</a>
 <span class="ft">le pertenecen; teaxcahuan, tehuaxcahuan, tetlatquihuan </span></p></aside>
<aside epub:type='footnote' id="FN29"><p class="f"><a class="notebackref" href="#T15_20"><span class="notemark">§</span> 5:20</a>
 <span class="ft">todavía; sanquen </span></p></aside>
<aside epub:type='footnote' id="FN30"><p class="f"><a class="notebackref" href="#T15_21"><span class="notemark">*</span> 5:21</a>
 <span class="ft">ángeles: Angeles tequitij ne ilhuicac nimn nican ipan in tlalticpactli. </span></p></aside>
<aside epub:type='footnote' id="FN31"><p class="f"><a class="notebackref" href="#T16_4"><span class="notemark">*</span> 6:4</a>
 <span class="ft">nada; coxtla </span></p></aside>
<aside epub:type='footnote' id="FN32"><p class="f"><a class="notebackref" href="#T16_4"><span class="notemark">†</span> 6:4</a>
 <span class="ft">reprocha </span></p></aside>
<aside epub:type='footnote' id="FN33"><p class="f"><a class="notebackref" href="#T16_10"><span class="notemark">‡</span> 6:10</a>
 <span class="ft">cosas </span></p></aside>
<aside epub:type='footnote' id="FN34"><p class="f"><a class="notebackref" href="#T16_11"><span class="notemark">§</span> 6:11</a>
 <span class="ft">amor </span></p></aside>
<aside epub:type='footnote' id="FN35"><p class="f"><a class="notebackref" href="#T16_12"><span class="notemark">*</span> 6:12</a>
 <span class="ft">toma posesión de él; xmoaxcati, xmohuaxcati, xmotlatquiti </span></p></aside>
<aside epub:type='footnote' id="FN36"><p class="f"><a class="notebackref" href="#T16_13"><span class="notemark">†</span> 6:13</a>
 <span class="ft">muy </span></p></aside>
<aside epub:type='footnote' id="FN37"><p class="f"><a class="notebackref" href="#T16_20"><span class="notemark">‡</span> 6:20</a>
 <span class="ft">nada; coxtla </span></p></aside>

<hr />
</div>
</div></body></html>
