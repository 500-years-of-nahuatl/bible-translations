<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="ngu" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>In yencuic iyectlajtoltzin Dios itech ica toTeco Jesucristo 2 CORINTIOS 1</title>
</head>
<body dir='ltr'>
<ul class='tnav'>
<li><a href='index.xhtml'>2 CORINTIOS</a></li>
</ul><ul class='tnav'><li><a href='2CO.xhtml#C21_0'>1</a></li>
<li><a href='2CO.xhtml#C22_0'>2</a></li>
<li><a href='2CO.xhtml#C23_0'>3</a></li>
<li><a href='2CO.xhtml#C24_0'>4</a></li>
<li><a href='2CO.xhtml#C25_0'>5</a></li>
<li><a href='2CO.xhtml#C26_0'>6</a></li>
<li><a href='2CO.xhtml#C27_0'>7</a></li>
<li><a href='2CO.xhtml#C28_0'>8</a></li>
<li><a href='2CO.xhtml#C29_0'>9</a></li>
<li><a href='2CO.xhtml#C210_0'>10</a></li>
</ul><ul class='tnav'>
<li><a href='2CO.xhtml#C211_0'>11</a></li>
<li><a href='2CO.xhtml#C212_0'>12</a></li>
<li><a href='2CO.xhtml#C213_0'>13</a></li>
</ul>

<div class='main' id='C20_0'>

<div class='mt'>2 CORINTIOS </div>
<div class='mt2'>ICA OME ITLAJCUILOL ON APÓSTOL SAN PABLO PARA ON CORINTIOS  </div>
<div class='psalmlabel' id='C21_0'> 1</div>
<div class='s'>Pablo oquintlajcuilhuij on tlaneltocaquej </div>
<div class='p'>

<span class="verse" id="C21_1">1&#160;</span>Nejhua, Pablo, niiapóstol Jesucristo pampa Dios ijqui oquinec onechtlalij. Nejhua ihuan tocniu Timoteo temechtlajcuilhuiaj nemejhuamej tocnihuan yejhuan nennemij ipan itiopan Dios ompa ipan on hueyican itoca Corinto, niman para nochimej teyaxcahuan<a href='#FN1' epub:type='noteref' class='noteref'>*</a> itech Dios yejhuan chantij imanyan on iregión Acaya. 
<span class="verse" id="C21_2">2&#160;</span>Ma Dios toTajtzin niman toTeco Jesucristo mechtiochihuacan niman ma mechmacacan yolsehuilistli. </div>
<div class='s'>Pablo oquimacac tlaxtlahuijli Dios </div>
<div class='p'>
<span class="verse" id="C21_3">3&#160;</span>Ma ticyectenehuacan toTajtzin Dios yejhuan iDios niman iTajtzin toTeco Jesucristo, pampa yejhua techicnelijticaj niman nochipa techyoltlalijticaj. 
<span class="verse" id="C21_4">4&#160;</span>Dios techyoltlalia ipan nochi on tlin techpajsolohua, para tejhuamej no huelis tiquinyoltlalisquej on yejhuan quipiaj tepajsolohualistli. Niman tiquinyoltlalisquej ican on sa no yejhua teyoltlalijli yejhuan Dios ica techyoltlalia. 
<span class="verse" id="C21_5">5&#160;</span>On miyec tlajyohuilistli yejhuan huajlau ipan Cristo, no topan huajlau. No ijqui itechcopa Cristo ticseliaj se hueyi teyoltlalijli. 
<span class="verse" id="C21_6">6&#160;</span>Niman tla tejhuamej titlajyohuiaj, titlajyohuiaj san para nemejhuamej xselican on teyoltlalilistli niman on temaquixtilistli. Niman tla Dios techyoltlalia, techyoltlalia san para nenquipiasquej teyoltlalilistli niman temaquixtilistli. Ijcon, tej, huelis nenquixicosquej ican ijyohuilistli sa no yejhua on tlajyohuilistli yejhuan tejhuamej tiquijyohuiyaj. 
<span class="verse" id="C21_7">7&#160;</span>Niman hasta aman ticpiaj se melajqui tlamachalistli, pampa ticmatij ica ijcon quen nentlajyohuiyaj quen tejhuamej, no ijqui nenquiselisquej sa no yejhua on teyoltlalilistli quen tejhuamej. </div>
<div class='p'>
<span class="verse" id="C21_8">8&#160;</span>Aman, tej, nocnihuan, ticnequij ica xmatican on tlen temojtij tlajyohuilistli oticpixquej ne ica Asia. Topan oyejcoc se tlahuejli sanoyej<a href='#FN2' epub:type='noteref' class='noteref'>†</a> hueyi hasta xoc hueliya ticxicohuayaj. Ticnemiliayaj xoc tiquisasquej ican nemilistli. 
<span class="verse" id="C21_9">9&#160;</span>Titomatiyaj quen on yejhuan yoquintlajtlacolmacaquej para ma miquican. Pero in onochiu para ma ca sa no tejhuamej ma titoneltocacan, yej para ma tictlalican toyojlo san itech Dios yejhuan quinyolitia on mimiquej. 
<span class="verse" id="C21_10">10&#160;</span>Dios otechmaquixtij itech on hueyi temojtij miquilistli, niman ijqui techmaquixtijtias. Yejhua, tej, itech ticpiaj totlamachalis ica techmaquixtijtias, 
<span class="verse" id="C21_11">11&#160;</span>tla nemejhuamej nentechpalehuiyaj ican nemooraciones. Niman tla miyequej topampa quichihuaj inoraciones, miyequej no quimacasquej tlaxtlahuijli Dios ipampa on tlatiochihualistli yejhuan techmaca ijcuac yoquinanquilij nemooración. </div>
<div class='s'>Pablo oquimijlij tlica xoquinnotzato </div>
<div class='p'>
<span class="verse" id="C21_12">12&#160;</span>Sanoyej techpactia temechijliaj ica totlamachilis techmachiltia ica nochipa titohuicaj ican yolchipahualistli niman yolcuajlilistli yejhuan quisa itech Dios. Ijcon, tej, titohuicaj ihuan nochi tlacatl, niman no melahuac nemohuan titohuicaj. Ijcon yotitohuicaquej xpampa techyecana totlamatquilis<a href='#FN3' epub:type='noteref' class='noteref'>‡</a>, yej pampa techyecana itetlajsojtlalis<a href='#FN4' epub:type='noteref' class='noteref'>§</a> Dios. 
<span class="verse" id="C21_13">13&#160;</span>Ipan totlajcuilolamahuan xitlaj<a href='#FN5' epub:type='noteref' class='noteref'>*</a> ocse temechijcuilohuiliaj, yej san on yejhuan hueli nenquimomachtiaj niman nencajsicamatij. Niman temechnequiliaj para no huelis nencajsicamatisquej tlica<a href='#FN6' epub:type='noteref' class='noteref'>†</a> ijquin titohuicaj. 
<span class="verse" id="C21_14">14&#160;</span>Aman xmás nencajsicamtij tlica ijquin titohuicaj. Pero ticnequij para cuajli nencajsicamatisquej para on tonajli ijcuac huajlas toTeco Jesús, huelis nenpaquisquej topampa sa no ijqui quen tejhuamej tipaquisquej nemopampa. </div>
<div class='p'>
<span class="verse" id="C21_15-16">15-16&#160;</span>Nicyolmatzticatca ica cuajli nennechselisquej. Yejhua ica onicnemilijca nemechnotztiquisasquia ijcuac niasquia ne Macedonia, niman no ijcuac nihuajnocuepasquia ocsejpa nemechajnotztiquisasquia. Ijcon, tej, huelisquia nemechpactisquia ocpa. No ijqui, ijcuac nihuajnocuepasquia, huelisquia nennechpalehuisquiaj ica on tlen nechpolosquia ijcuac niasquia ne Judea. 
<span class="verse" id="C21_17">17&#160;</span>Ijcuac onemechtlajcuilhuij ica onicnemilij nemechontas, sequimej nemejhuamej onenquinemilijquej ica xican cuajli noyojlo onemechijlij, pampa xonemechitato quen onemechtlajcuilhuij ica nicchihuas. ¿Nemejhuamej nenquinemiliaj ica ijcuac nicnemilia itlaj nicchihuas, nicnemilia quen yacaj tlacatl yejhuan más saquin<a href='#FN7' epub:type='noteref' class='noteref'>‡</a> notlajtolpatla? 
<span class="verse" id="C21_18">18&#160;</span>Ijcon quen Dios nochipa quichihua tlen quijtohua, nejhua no ijqui xqueman nemechijlia “quemaj nemechonotzas” niman nojticopa huej nicnemilijticaj ica xnias. 
<span class="verse" id="C21_19">19&#160;</span>Ijcon nicchihua pampa Jesucristo iConetzin Dios, yejhuan Silvano, Timoteo niman nejhua ica titemachtiaj, xqueman oquijtoj itlaj quichihuas, niman quemaj ijticopa quinemilijticaj itlaj ocse quichihuas. Itlajtol Cristo nochi cuajli melahuac nochihua. 
<span class="verse" id="C21_20">20&#160;</span>Cristo, tej, oquintenquixtij nochi ipromesas Dios. Yejhua ica ipampa Cristo tiquijtohuaj: “Ma ijqui nochihua.” Niman ijcon Dios quiselia hueyilistli. 
<span class="verse" id="C21_21">21&#160;</span>Niman sa no yejhua Dios yoquimelajcatlalij toyojlo niman nemoyojlo itech Cristo niman itech tiyejyejtoquej. 
<span class="verse" id="C21_22">22&#160;</span>Yejhua yotechtlalilij isello yejhuan quiteititia ica itech titeyaxcahuan, niman ipan toyojlo yocuajtitlan iEspíritu Santo yejhuan techititijticaj ica melahuac ticselisquej nochi on tlatiochihualistli yejhuan otechmacac ipromesa. </div>
<div class='p'>
<span class="verse" id="C21_23">23&#160;</span>Aman, tej, nictestigotlalia Dios. Xoniaj ne Corinto quen onicnemilijca pampa xonicnec nemechajmanas. 
<span class="verse" id="C21_24">24&#160;</span>Tejhuamej xticnequij temechnahuatisquej quen nentlaneltocasquej, pampa nemotlaneltoc ye melajqui oncaj itech Cristo. Yej titequitij para xpiacan paquilistli.  </div>
<div class='psalmlabel' id='C22_0'> 2</div>
<div class='p'>
<span class="verse" id="C22_1">1&#160;</span>Yejhua ica onictlalij ipan noyojlo ica xnemechonotzas ocsejpa niman nemechajmanas, 
<span class="verse" id="C22_2">2&#160;</span>pampa tla nejhua nemechajmanasquia, tla ijcon, ¿aquinomej huelisquiaj nechpactisquiaj yej san no nemejhuamej yejhuan onemechajman? 
<span class="verse" id="C22_3">3&#160;</span>Yejhua ica onemechijcuilohuilij ipan on ocse tlajcuilolamatl quen onicchiu pampa xonicnec nias niman nicselis ajmantli nemotech, pampa más quitocarohuaya nennechpactisquej. Nicyolmatzticaj ica tla nipaquis, no nenpaquisquej nemochimej<a href='#FN8' epub:type='noteref' class='noteref'>*</a>. 
<span class="verse" id="C22_4">4&#160;</span>Ijcuac onemechijcuilohuilij yejhua on tlajcuilolamatl, sanoyej nipajsolihuiya niman ninajmanaya ipan noyojlo, niman hasta nichocaya. Nejhua xonemechtlajcuilhuij para nemechajmanas, yej onemechtlajcuilhuij para xmatican quen sanoyej hueyi tetlajsojtlalistli nemechpialia. </div>
<div class='s'>Nonequi ma notlapojpolhui on yejhuan yoquichiu on tlen xcuajli </div>
<div class='p'>
<span class="verse" id="C22_5">5&#160;</span>Onemechtlajcuilhuij ica on yejhuan sanoyej xcuajli oquichiu. Xsan nejhua onechajman yej nemejhuamej no achi omechajman. Nejhua niquijtohua “achi” san para xnicpanoltis on tlen niquijtohua. 
<span class="verse" id="C22_6">6&#160;</span>On castigo yejhuan yoquiselij ijcuac nenmiyequej onencastigarojquej ye cuajloncaj. 
<span class="verse" id="C22_7">7&#160;</span>Aman, tej, ye nonequi nenquitlapojpolhuisquej niman nenquiyoltlalisquej para ma ca yej san ipampa on iajman xoc quinequis quitocas Cristo. 
<span class="verse" id="C22_8">8&#160;</span>Yejhua ica sanoyej nemechtlajtlanilia, xquititican ica oc<a href='#FN9' epub:type='noteref' class='noteref'>†</a> nenquitlajsojtlaj<a href='#FN10' epub:type='noteref' class='noteref'>‡</a>. 
<span class="verse" id="C22_9">9&#160;</span>Ipan ocse tlajcuilolamatl onemechtitlanilij onicchiu para nemechtlatlatas tla nemejhuamej nochi ica nennechtlacamatij. 
<span class="verse" id="C22_10">10&#160;</span>Aman, tej, on yejhuan nemejhuamej itlaj nenquitlapojpolhuilisquej, nejhua no nictlapojpolhuilis. Tla oncatca tlinon nictlapojpolhuilis, onicchiu san nemopampa ixpan Cristo. 
<span class="verse" id="C22_11">11&#160;</span>Ijquin yonictlapojpolhuilij para ma ca techtlanis Satanás, pampa cuajli tiquixmatztoquej tlinon yejhua quinequi quichihuas. </div>
<div class='s'>Pablo ontlamatzticatca ne ipan on hueyican itoca Troas </div>
<div class='p'>
<span class="verse" id="C22_12">12&#160;</span>Ijcuac onajsic ne ipan on hueyican itoca Troas para nitemachtis on temachtijli ica quen ijqui Cristo hueli temaquixtia, oniquitac ica oncaj miyec tequitl yejhuan huelisquia nicchihuasquia para toTeco. 
<span class="verse" id="C22_13">13&#160;</span>Pero xnoyolica catca pampa xonicnextijtajsic ompa tocniu Tito. Yejhua ica inhuan oninohuatij on tocnihuan ica ye niau ne Macedonia niman quemaj oniaj. </div>
<div class='s'>Nochipa titetlanquej ijcuac tinemij san secan ihuan Cristo </div>
<div class='p'>
<span class="verse" id="C22_14">14&#160;</span>Pero ticmacaj tlaxtlahuijli Dios yejhuan quichihua para nochipa titetlanquej pampa tinemij san secan ihuan Cristo. Ijcon quen itlaj ajhuiyalistli panohua, no ijqui totechcopa panohua on temachtijli ica Cristo. 
<span class="verse" id="C22_15">15&#160;</span>Dios techita, niman para yejhua tinemij quen iajhuiyalis Cristo pampa totechcopa panohua nochihuiyan on temachtijli ica Cristo para on yejhuan nomaquixtiaj niman para on yejhuan xnomaquixtiaj. 
<span class="verse" id="C22_16">16&#160;</span>Para on yejhuan xnomaquixtiaj, on temachtijli quen itlaj ascayotl<a href='#FN11' epub:type='noteref' class='noteref'>§</a> yejhuan temictia, pero para on yejhuan nomaquixtiaj, on temachtijli quinmaca nemilistli. ¿Aquinon, tej, huelis cuajli temachtis ica ipoder? ¡Xacaj hueli temachtis! 
<span class="verse" id="C22_17">17&#160;</span>Xtitemachtiaj itlajtol Dios quen miyequej quichihuaj yejhuan temachtiaj para quitlanisquej tomin. Yej titemachtiaj quen Dios otechnahuatij. Yejhua ica titemachtiaj ican nochi toyojlo ixpan Dios san secan ihuan Cristo.  </div>
<div class='psalmlabel' id='C23_0'> 3</div>
<div class='s'>Pablo otemachtij ica on yencuic pacto </div>
<div class='p'>
<span class="verse" id="C23_1">1&#160;</span>Ijcuac ijquin tiquijtohuaj, ¿nemejhuamej nenquinemiliaj titotenehuasnequij ticuajcualtin tlacamej para xtechselican? ¿Nenquinemiliaj ica techpolohua itlaj amatlaixmatijli<a href='#FN12' epub:type='noteref' class='noteref'>*</a> yejhuan temechititisquej campa quijtohuaj ica ticuajcualtin tlacamej, noso nenquinemiliaj ica nemechtlajtlanisquej para xtechmacacan amatlaixmatijli de nemejhuamej quen ocsequimej quichihuaj? 
<span class="verse" id="C23_2">2&#160;</span>¡Ca! Tejhuamej xtechpolohua in amatlaixmatijli de se tlacatl, pampa sa no nemejhuamej nennemij quen tlajcuilolamamej yejhuan ipan toyojlo tlajcuilolnesticaj. Niman yejhua in tlajcuilolamatl nochi tlacatl huelis quixmatis niman quinomachtis. 
<span class="verse" id="C23_3">3&#160;</span>Cuajli nesticaj ica nemejhuamej quen se tlajcuilolamatl yejhuan Cristo oquititlan totechcopa. Yejhua in tlajcuilolamatl xonijcuiloj ican tlajpajli, yej ican iEspíritu on Dios yejhuan nochipa nemi. Yejhua in tlajcuilolamatl xipan itlaj tetl onijcuiloj, yej ipan nemoyojlo. </div>
<div class='p'>
<span class="verse" id="C23_4">4&#160;</span>Ijcon oniquijtoj, pampa ticneltocaj ica Dios quichihua para totequiu cuajli quisa itechcopa Cristo. 
<span class="verse" id="C23_5">5&#160;</span>Xhueli tiquijtohuaj ica itlaj hueli ticchihuaj toseltimej. Yej nochi tlen hueli ticchihuaj Dios techhueliltia, 
<span class="verse" id="C23_6">6&#160;</span>pampa yejhua techhueliltia cuajli tictetlajtlajtohuiliaj on yencuic pacto. On yencuic pacto xejhua on tlanahuatijli yejhuan tlajcuilolnesticaj, yej yejhua on tlen quisa itech on Espíritu Santo. On tlanahuatijli yejhuan tlajcuilolnesticaj quitemaca miquilistli, pero on Espíritu Santo quitemaca nemilistli. </div>
<div class='p'>
<span class="verse" id="C23_7">7&#160;</span>Iley Moisés ipan temej onijcuiloj niman ijcuac onotemacac, onotemacac ican se petlanqui hueyilistli. Niman ijcuac Moisés oquinselij on temej, ixayac sanoyej<a href='#FN13' epub:type='noteref' class='noteref'>†</a> opetlan hasta on hebreos xohuel oquitaquej ixayac. Pero masqui on tlanahuatijli ijcon onotemacac, on petlanilistli opopolijtiaj. Tla on tlanahuatijli yejhuan quitemaca miquilistli oquipanextij se petlanqui hueyilistli, 
<span class="verse" id="C23_8">8&#160;</span>tla ijcon itequiu on Espíritu Santo quipanextia más sanoyej hueyilistli. 
<span class="verse" id="C23_9">9&#160;</span>Niman tla on tlanahuatijli yejhuan tetlajtlacolmaca ican miquilistli quipiaya hueyilistli, más sanoyej quipia hueyilistli on yencuic pacto yejhuan techmachiltia quen Dios quijtohua ica totlajtlacolhuan yoquitlaxtlau. 
<span class="verse" id="C23_10">10&#160;</span>Ijcuac on tlanahuatijli yejhuan achtoj quipiaya hueyilistli, ihuan quita on yencuic pacto, nejsi ica xoc quipia hueyilistli, pampa on yencuic pacto más sanoyej quipia hueyilistli. 
<span class="verse" id="C23_11">11&#160;</span>Tla on tlanahuatijli yejhuan san achijtzin tonaltin tlanahuatia oquipix hueyilistli, on yencuic pacto, yejhuan para nochipa oncaj, más quipia hueyilistli. </div>
<div class='p'>
<span class="verse" id="C23_12">12&#160;</span>Aman titemachtiaj ican nochi yolchicahualistli pampa ticpiaj in tlamachalistli ica on yencuic pacto. 
<span class="verse" id="C23_13">13&#160;</span>Tejhuamej xticchihuaj quen Moisés, yejhuan nixtlapachohuaya ican se tlaquentli<a href='#FN14' epub:type='noteref' class='noteref'>‡</a> para on hebreos xquitayaj quen ijqui popolijtiaya on petlanqui hueyilistli yejhuan xhueliya huejcahui ipan oncaj. 
<span class="verse" id="C23_14">14&#160;</span>Yejhuamej, tej, xcajsicamatiyaj on achtoj pacto. Niman aman, ijcuac quinomachtiaj on achtoj pacto, oc<a href='#FN15' epub:type='noteref' class='noteref'>§</a> xcajsicamatij. Nesi quen on tlaquentli<a href='#FN16' epub:type='noteref' class='noteref'>*</a> yejhuan quixtlapachohuaya Moisés oc quintlapachohuilia incajsicamatilis<a href='#FN17' epub:type='noteref' class='noteref'>†</a>. Pero se san cajsicamati ijcuac quineltoca Cristo. 
<span class="verse" id="C23_15">15&#160;</span>Niman yejhuamej hasta aman xhueli itlaj cajsicamatij ijcuac quinomachtiaj on tlen oquijcuiloj Moisés. Quen itlaj tlaquentli quinmixtlapachojticaj. 
<span class="verse" id="C23_16">16&#160;</span>Pero ijcuac se tlacatl quineltoca toTeco, on tlaquentli yejhuan quixtlapachohua popolihui. 
<span class="verse" id="C23_17">17&#160;</span>ToTeco Jesucristo yejhua Espíritu, niman campa nemi iEspíritu, ompa nemij tlamanahuiltin para on tlaneltocaquej. 
<span class="verse" id="C23_18">18&#160;</span>Tla ijcon, tej, tejhuamej xoc tixtlapachijtoquej quen Moisés. Yej ica hueli tiquitaj ihueyilis toTeco quen tiquitasquiaj ipan itlaj espejo, niman ijcon sa no tejhuamej titochijtihuij quen toTeco ipan ihueyilis. Nochi yejhua in quichihua toTeco yejhuan Espíritu.  </div>
<div class='psalmlabel' id='C24_0'> 4</div>
<div class='p'>
<span class="verse" id="C24_1">1&#160;</span>Dios ican iteicnelilis<a href='#FN18' epub:type='noteref' class='noteref'>*</a> yotechmacac in tequitl para ma tictetlajtlajtohuilican on yencuic pacto. Yejhua ica xqueman ticpolohuaj totlamachalis. 
<span class="verse" id="C24_2">2&#160;</span>Tejhuamej yoticajquej on tlen xcuajli san nochtacachihua niman on tlen tepinajtij. Xtitlacajcayajtinemij nion ticpatlaj itemachtil Dios. Yej ixpan Dios ticpantlantiaj on tlen melahuac, niman ijcon itlamachilis cada tlacatl yejhuan techixmatztoquej quimatij ica cuajli titohuicaj. 
<span class="verse" id="C24_3">3&#160;</span>Pero tla sequimej xcajsicamatij on temachtijli ica temaquixtilistli yejhuan ticteijliaj, xcajsicamatij pampa yejhuamej yahuij ipan on ojtli para popolihuisquej. 
<span class="verse" id="C24_4">4&#160;</span>Satanás, yejhuan quimpiaj on tlalticpactlacamej quen indios, yoquintlamachilispoloj para ma ca cajsicamatisquej on cuajli temachtijli yejhuan quipantlantia ihueyilis Cristo. Niman Cristo quipanextia Dios. 
<span class="verse" id="C24_5">5&#160;</span>Ijcuac titemachtiaj, xtoca tejhuamej titemachtiaj, yej ticteijliaj ica Jesucristo yejhua toTeco niman ica tejhuamej titochihua nemotequichihuilijcahuan ipampa Jesús. 
<span class="verse" id="C24_6">6&#160;</span>Dios, yejhuan otlanahuatij ma petlani on tlahuijli ne campa tlayohuatoc, no yotechhueliltij para yotiquixmatquej ihueyilis ipan toyojlo yejhuan Jesucristo oquipantlantij. </div>
<div class='s'>Nochi tlajtlamach ica Dios tiquixmatij ipampa totlaneltoc niman xipampa on tlen tiquitaj </div>
<div class='p'>
<span class="verse" id="C24_7">7&#160;</span>Masqui ticpiaj in cajsicamatilistli ica ihuelilis Dios, sa no tejhuamej xhueli tictemachtiaj quen nonequi pampa tinemij quen itlaj contli tlachijchiutli ican soquitl. Ijcon, tej, pantlantiticaj ica on hueyi poder yejhuan topan oncaj xtotech quisticaj, yej hualejticaj itech Dios. 
<span class="verse" id="C24_8">8&#160;</span>Masqui nohuiyan topan huajlau on tlen tepajsolo, xqueman san titocahuaj. Ijcuac sanoyej<a href='#FN19' epub:type='noteref' class='noteref'>†</a> tlajtlamach<a href='#FN20' epub:type='noteref' class='noteref'>‡</a> xcuajli topan huajlau niman ijcon xticmatij tlinon ticchihuasquej, xqueman ticpolosquej totlamachalis. 
<span class="verse" id="C24_9">9&#160;</span>Masqui techtlajyohuiltiaj, Dios xqueman techtlalcahuiya. Niman masqui techxiniaj ipan tlajli, xqueman techpopolohuaj. 
<span class="verse" id="C24_10">10&#160;</span>Nochihuiyan campa tiahuij, nochipa tinemij listos para tiquijyohuisquej on miquilistli quen Jesús nemiya listo para oquijyohuij on miquilistli. Ijcon, tej, nochihua para nochimej ma quitacan ica inemilis Cristo ye tohuan oncaj. 
<span class="verse" id="C24_11">11&#160;</span>Chica tejhuamej ticpiaj nemilistli ipan in tlalticpactli, mojmostla techmictisnequij ipampa Jesús. Pero on nochihua para nopanextia inemilis Jesús ipan in tomicatlalnacayo. 
<span class="verse" id="C24_12">12&#160;</span>Ijcon, tej, chica tictequichihuiliaj Cristo nemotzajlan, on miquilistli no techtlamijtiu ica yolic, pero yejhua ica on nemejhuamej nenquiseliaj nemilistli yejhuan para nochipa. </div>
<div class='p'>
<span class="verse" id="C24_13">13&#160;</span>Ijquin tlajcuilolnesticaj ipan on Yectlajcuilojli: “Onitlaneltocac, yejhua ica onitlajtlajtoj.” Tejhuamej no ticpiaj sa no yejhua on tlaneltoctli, niman yejhua ica titlajtlajtohuaj. 
<span class="verse" id="C24_14">14&#160;</span>Titlajtlajtohuaj pampa ticmatztoquej ica Dios yejhuan oquiyolihuitij<a href='#FN21' epub:type='noteref' class='noteref'>§</a> niman oquetzteu toTeco Jesús ne ipan itlalcon no techyolihuitis niman techquetztehuas ipan totlalcon, pampa tinemij san secan ihuan Jesús. Niman san secan nemohuan techhuicas ne ixpan. 
<span class="verse" id="C24_15">15&#160;</span>Nochi tlen tiquijyohuiyaj, tiquijyohuiyaj para temechpalehuiyaj. Niman para ijcon quen más miyequej quiseliaj itlatiochihualis Dios, no más miyequej ma quimacacan tlaxtlahuijli para yejhua quiselis más hueyilistli. </div>
<div class='p'>
<span class="verse" id="C24_16">16&#160;</span>Yejhua ica xqueman ticpolosquej totlamachalis<a href='#FN22' epub:type='noteref' class='noteref'>*</a>. Masqui totlalnacayo tlantiu, toalma mojmostla yencuixtiu. 
<span class="verse" id="C24_17">17&#160;</span>Masqui titlajyohuiyaj achijtzin nican ipan in tlalticpactli, on tlen tiquijyohuiyaj san panohua. Niman pampa tiquijyohuiyaj, Dios techmacas hueyilistli yejhuan para nochipa ticpiasquej. Niman on hueyilistli más sanoyej hueyi quijtosnequi xquen on tlen aman tiquijyohuiyaj. 
<span class="verse" id="C24_18">18&#160;</span>Yejhua ica, tej, xitech tontlachixtoquej on tlajtlamach tlen tiquitaj, yej tejhuamej itech tontlachixtoquej on tlajtlamach tlen xtiquitaj, pampa on tlajtlamach tlen tiquitaj san panohuaj, pero on tlen xtiquitaj oncaj para nochipa.  </div>
<div class='psalmlabel' id='C25_0'> 5</div>
<div class='p'>
<span class="verse" id="C25_1">1&#160;</span>Ijcuac totlalticpacnacayo yejhuan quen itlaj soyacajli xoxotonis, ticmatztoquej ica Dios techmacas ne ilhuicac se ilhuicacnacayotl yejhuan nochipa onyas. Yejhua on ilhuicacnacayotl xtlacatis itech se sihuatl. 
<span class="verse" id="C25_2">2&#160;</span>Aman sanoyej<a href='#FN23' epub:type='noteref' class='noteref'>*</a> tictoicnotlajtlaniliaj pampa sanoyej ticnequij ticpatlasquej totlalticpacnacayo ica on ilhuicacnacayotl 
<span class="verse" id="C25_3">3&#160;</span>pampa xticnequij tinemisquej san ican toalmas yejhuan xquipiaj intlalnacayo. 
<span class="verse" id="C25_4">4&#160;</span>Chica tinemij ican totlalticpacnacayo, tictoicnotlajtlaniliaj. In xquijtosnequi ica ticnequij ticpopolosquej totlalnacayo, yej ticnequij ma ticpatlacan totlalticpacnacayo ica on ilhuicacnacayomej para on tlalnacayososojli yejhuan hueli miqui ma popolihui ipan on yencuic nemilistli. 
<span class="verse" id="C25_5">5&#160;</span>Dios yotechcuectlalij para ticselisquej yejhua on yencuic tlalnacayotl, niman otechmacac on Espíritu Santo para techmelajcaititia ica ticselisquej. </div>
<div class='p'>
<span class="verse" id="C25_6">6&#160;</span>Yejhua ica nochipa ticpiaj tlaneltoctli. Niman ticmatztoquej ica chica tinemij ican totlalticpacnacayo xe tinemij ne ilhuicac ihuan toTeco. 
<span class="verse" id="C25_7">7&#160;</span>Yejhua in ticmatij pampa itechcopa totlaneltoc niman xitechcopa on tlen tiquitaj. 
<span class="verse" id="C25_8">8&#160;</span>Ticpiaj tlaneltoctli, niman más ticnequisquiaj ma tictlalcahuican totlalticpacnacayo niman ma tichantitij ihuan toTeco. 
<span class="verse" id="C25_9">9&#160;</span>Yejhua ica ticchihuaj canica para nochipa ticpactisquej toTeco tla tinemij nican ican totlalticpacnacayo noso ne ilhuicac xican totlalticpacnacayo. 
<span class="verse" id="C25_10">10&#160;</span>Ijcon, tej, ticpactisquej pampa ica oncaj tinochimej tonixnesisquej ixpan Cristo, campa yejhua techyolcuitis niman techtlaxtlahuilis on quen nonequi on tlen cuajli noso xcuajli oticchijquej ijcuac tinemiyaj ican totlalticpacnacayo. </div>
<div class='s'>On temachtilistli quitemaca yolsehuilistli </div>
<div class='p'>
<span class="verse" id="C25_11">11&#160;</span>Yejhua ica pampa ticmacajsij toTeco, ticchihuaj canica para ocsequimej tlacamej ma quineltocacan niman ma quitlacamatican Dios. Pero Dios ye quimatzticaj ica ticchihuaj yejhua on ican yolchipahualistli, niman titlamachaj<a href='#FN24' epub:type='noteref' class='noteref'>†</a> ica nemotlamachilis no ye quimatzticaj. 
<span class="verse" id="C25_12">12&#160;</span>Xtitohueyitenehuaj ocsejpa nemotech, yej ticnequij para nemejhuamej xyolpachijtiacan ipampa totequiu, niman ijcon huelis nenquinnanquilisquej on tlacamej yejhuan nohueyiliaj ica on tlen nesi niman xejhua ica on tlen oncaj ipan inyojlo. 
<span class="verse" id="C25_13">13&#160;</span>¿Yacaj otechlocojteneu? Tla tinemij locos, on para ticpalehuisquej Dios. Niman tla xtinemij locos, on para nemejhuamej temechpalehuisquej. 
<span class="verse" id="C25_14">14&#160;</span>Itetlajsojtlalis<a href='#FN25' epub:type='noteref' class='noteref'>‡</a> Cristo techchihualtia ma ticteijlican on cuajli tlajtojli yejhuan quitemaca temaquixtilistli, pampa ticmatztoquej ica yejhua oquiselij incastigo nochi tlacatl ijcuac omic. Yejhua ica aman Dios quita nochi tlacatl quen yoquiselijcaj incastigo de on miquilistli. 
<span class="verse" id="C25_15">15&#160;</span>Cristo omic ipampa nochi tlacatl para on yejhuan nemisquej ma ca quinoyaxcatican<a href='#FN26' epub:type='noteref' class='noteref'>§</a> innemilis, yej ma quimactilican on yejhuan impampa omic niman onoquetzteu ipan itlalcon. 
<span class="verse" id="C25_16">16&#160;</span>Yejhua ica, xoc tejhuamej tiquimpohuaj ocsequimej quen cuajcualtin tlacamej noso xcuajcualtin tlacamej san pampa ijcon nesi intequiu ipan in tlalticpactli. Masqui ijcuac xe tictlacamatiyaj, ijcon oticchijquej ihuan Cristo, pero aman xoc ticchihuaj. 
<span class="verse" id="C25_17">17&#160;</span>Ijcon, tej, aquin nemi san secan ihuan Cristo, yejhua yencuic tlacatl nochihua. On tlajtlamach<a href='#FN27' epub:type='noteref' class='noteref'>*</a> isoltic opopoliu, niman yej nochi on tlen yencuic ohuajlaj. </div>
<div class='p'>
<span class="verse" id="C25_18">18&#160;</span>Niman nochi yejhua on quichihua Dios yejhuan itechcopa Cristo otlahuelseu tohuan niman otechselij ican yolsehuilistli. Niman Dios no yejhua otechtequiutij para itech ma tiquinhuicacan nochimej ocsequimej, para yejhua tlahuelsehuis inhuan, niman quinselis ican yolsehuilistli. 
<span class="verse" id="C25_19">19&#160;</span>In, tej, quijtosnequi ica ne ipan on cojnepanojli<a href='#FN28' epub:type='noteref' class='noteref'>†</a> Dios nemiya ihuan Cristo, niman ompa otlahuelseu inhuan on tlalticpactlacamej, niman oquinselij, niman itech quintlalijticatca ican yolsehuilistli. Yejhua xquichihuilijticatca cuenta on intlajtlacol. Niman tejhuamej otechtlalij para tictemachiltisquej on temachtijli yejhuan quijtohua quen ijqui Dios tlahuelsehui inhuan on tlalticpactlacamej niman quinselia itech ican yolsehuilistli. 
<span class="verse" id="C25_20">20&#160;</span>Ijcon, tej, Cristo otechtlalij para tiitenojnotzcahuan. Niman aman sa no Dios mechnojnotza totechcopa. Aman, tej, sanoyej temechtlajtlaniliaj quen technahuatia Cristo: xcahuilican Dios ma tlahuelsehui nemohuan, niman mechselis ican yolsehuilistli. 
<span class="verse" id="C25_21">21&#160;</span>Masqui Cristo xoquichiu nion se tlajtlacojli, Dios san topampa oquimacac castigo quen tlajtlacolej yesquia. In onochiu para Dios ma techseli quen tiyolmelajquej ijcuac san secan tinemij ihuan Cristo.  </div>
<div class='psalmlabel' id='C26_0'> 6</div>
<div class='p'>
<span class="verse" id="C26_1">1&#160;</span>Ijcon, tej, pampa titehuicaltin ipan itequiu Dios, sanoyej<a href='#FN29' epub:type='noteref' class='noteref'>*</a> temechtlajtlaniliaj ma ca san xcahuilmatican itetlajsojtlalis 
<span class="verse" id="C26_2">2&#160;</span>pampa yejhua oquijtoj: </div>
<div class='q'>Onimitzcac se cuajli tonajli ijcuac oniteicnelij<a href='#FN30' epub:type='noteref' class='noteref'>†</a>. Ipan on tonajli ijcuac onictemacac temaquixtilistli, onimitzpalehuij. Xcaquican, tej, aman sa no yejhua on cuajli tonajli. Aman in yejhua on tonajli ijcuac Dios quipia ipan iyojlo para mechmaquixtia. </div>
<div class='p'>
<span class="verse" id="C26_3">3&#160;</span>Xitlaj ticchihuaj itlaj yejhuan xquiseliaj on tlacamej, para ma ca yacaj quijtohuilis tlen xcuajli on totequiu. 
<span class="verse" id="C26_4">4&#160;</span>Yej nochi quech ticchihuaj yejhua ica, ticteititiaj ica tiitequitcahuan Dios. In se ejemplo. Tejhuamej, tej, ican miyec ijyohuilistli ticxicohuaj on tlajyohuilistli, tlajtlamach<a href='#FN31' epub:type='noteref' class='noteref'>‡</a> techpolohua niman miyec tepajsolohualistli yehuan oticpixquej. 
<span class="verse" id="C26_5">5&#160;</span>Tejhuamej techhuihuitequinij, techtzajtzacuanij, niman miyec tlacatl techixnamiquini. Niman ticpianij sanoyej chicahuac tequitl, niman quemanyan xticochij nion titlacuaj. 
<span class="verse" id="C26_6">6&#160;</span>No ticteititiaj ica tiitequitcahuan Dios ipampa toyolchipahualis, ipampa on totlaixmatilis<a href='#FN32' epub:type='noteref' class='noteref'>§</a> yejhuan ticseliaj ipan on tlen melahuac, niman ipampa on toijyohuilis. No ticchihuaj on tlen cuajli para ocsequimej, niman topan oncaj on Espíritu Santo, niman totetlajsojtlalis chipahuac. 
<span class="verse" id="C26_7">7&#160;</span>Otictemachtijquej on tlen melahuac niman oticpanextijquej ipoder Dios ipan nochi tlen oticchijquej. Tictequitiltiaj on yolmelajcanemilistli quen toarmas para titeixnamiquij niman para titomanahuiyaj ijcuac techixnamiquij. 
<span class="verse" id="C26_8">8&#160;</span>Quemanyan techtlacaitaj, niman quemanyan xtechtlacaitaj. Quemanyan quijtohuaj ica ticuajcualtin tlacamej, niman quemanyan quijtohuaj ica xticuajcualtin tlacamej. Quemanyan techpiaj quen tlacajcayajquej masqui tiquijtohuaj on tlen melahuac. 
<span class="verse" id="C26_9">9&#160;</span>Quemanyan techitaj quen xtechixmatisquiaj masqui cuajli techixmatij. Quemanyan quijtohuaj ica ye timictihuij, pero oc<a href='#FN33' epub:type='noteref' class='noteref'>*</a> ticpiaj nemilistli. Tejhuamej techcastigarohuaj pero xtechmictiaj. 
<span class="verse" id="C26_10">10&#160;</span>Masqui titajmanaj, xqueman ticpolohuaj topaquilis. Masqui timayanquej, miyequej tiquinrricojtiliaj itech Dios. Niman masqui xitlaj<a href='#FN34' epub:type='noteref' class='noteref'>†</a> ticpijpiaj, nochi tlajtlamach toyaxca. </div>
<div class='p'>
<span class="verse" id="C26_11">11&#160;</span>Nocnihuan corintios, yotemechnojnotzquej melajqui niman temechtlajsojtlaj ican nochi toyojlo. 
<span class="verse" id="C26_12">12&#160;</span>Tejhuamej xtemechteltiliaj totetlajsojtlalis, yej nemejhuamej nentechteltiliaj nemotetlajsojtlalis. 
<span class="verse" id="C26_13">13&#160;</span>Aman, tej, nemechnotza quen se tajtli quinnotza iconehuan. Xnechtlajsojtlacan on quen nejhua nemechtlajsojtla. </div>
<div class='s'>Pablo oquijtoj ica se yejhuan tlaneltoca xquitocarohua ihuan nosentlalis on yejhuan xtlaneltoca </div>
<div class='p'>
<span class="verse" id="C26_14">14&#160;</span>Ma ca xmosentlali ihuan yacaj yejhuan xtlaneltoca itech Cristo. ¿Quen ijqui yacaj yejhuan yolmelajqui huelis nohuicas san secan ihuan yacaj yejhuan xyolmelajqui? On sa no ijqui quen tlastalyotl xnohuica ihuan on tlayohualyotl. No ijqui on yejhuan yolchipahuac ocse tlamantic ihuan on yejhuan xyolchipahuac. 
<span class="verse" id="C26_15">15&#160;</span>Noso ¿quen ijqui huelis san se iyojlo quipias Cristo ihuan on Satanás? Noso ¿quen ijqui huelis san se tlamachilistli quipias on tlaneltocaquetl ihuan on yejhuan xtlaneltoca? 
<span class="verse" id="C26_16">16&#160;</span>Noso ¿on itiopan Dios huelis nemis san secan inhuan on tlamachijchihualtin intajtzitzihuan? Nemejhuamej, tej, nemochihuaj itiopan on Dios yejhuan nochipa nemi, ijcon quen sa no Dios oquijtoj: </div>
<div class='q'>Intzajlan nichantis niman niquistinemis. Nejhua niinDios yes niman yejhuamej noyaxcahuan<a href='#FN35' epub:type='noteref' class='noteref'>‡</a> yesquej. </div>
<div class='q'>
<span class="verse" id="C26_17">17&#160;</span>Yejhua ica ijquin quijtohua toTeco: </div>
<div class='q'>Xquisacan ne intzajlan on yejhuan xtlaneltocaj, niman intech xmoxelocan. Ma ca xmatocacan on tlen xchipahuac, niman nejhua nemechselis. </div>
<div class='q'>
<span class="verse" id="C26_18">18&#160;</span>Nejhua ninochihuas nemoTaj, niman nemejhuamej nennoconehuan yesquej. Ijquin quijtohua on toTeco nochi hueli quichihua.  </div>
<div class='psalmlabel' id='C27_0'> 7</div>
<div class='p'>
<span class="verse" id="C27_1">1&#160;</span>Aman, tej, notlajsojcaicnihuan, pampa Dios otechmacac nochi in promesas, ma ticxelocan itech totlalnacayo niman toalma nochi on tlen techijtlacohua. Niman ma cuajli titoyolchipahuacan pampa ticmacajsij toTeco. </div>
<div class='p'>
<span class="verse" id="C27_2">2&#160;</span>Xtechtlalican ipan nemoyojlo ican tetlajsojtlalistli<a href='#FN36' epub:type='noteref' class='noteref'>*</a>. Tejhuamej xacaj nion aquin oticchihuilijquej itlaj tlen xcuajli. Xacaj oticpojpolojquej, nion xacaj otiquixpachohuilijquej itlaj. 
<span class="verse" id="C27_3">3&#160;</span>In xniquijtohua para nemechtlajtlacoltis. Nemejhuamej, tej, ye nenquimatztoquej ica yonemechijlij nennemij ipan noyojlo. Tla tinemisquej noso tla timiquisquej, nochipa nemechpias ipan noyojlo. 
<span class="verse" id="C27_4">4&#160;</span>Sanoyej nemechpialia ica noyojlo, niman no sanoyej<a href='#FN37' epub:type='noteref' class='noteref'>†</a> nemotechcopa nipacticaj. Masqui nochi on tlen niquijyohuijticaj, sanoyej nechyolehuaj, niman sanoyej nipaqui. </div>
<div class='p'>
<span class="verse" id="C27_5">5&#160;</span>Desde ijcuac otejcoquej nican Macedonia, xqueman otitosehuijquej, yej nochihuiyan ticonamiquij pajsolohuilistli. Ne quiahuac on yejhuan xtlaneltocaj techijixnamiquij, niman ipan toyojlo oticmatquej nemojtijli impampa on yejhuan tlaneltocaj. 
<span class="verse" id="C27_6">6&#160;</span>Pero Dios, yejhuan quinyolehua on yejhuan nosiaucahuasnequij, otechyoleu itechcopa Tito ijcuac oyejcoc. 
<span class="verse" id="C27_7">7&#160;</span>Yejhua otechyoleu xsan pampa oyejcoc, yej pampa otechijlij quen ijqui onenquiyolejquej. Niman yejhua otechtlajtlajtohuilij ica sanoyej nentechitasnequij, niman quen onemajmanquej, niman quen sa nentechajmatztoquej. Yejhua ica on, nejhua más sanoyej onipac. </div>
<div class='p'>
<span class="verse" id="C27_8">8&#160;</span>Masqui on tlajcuilolamatl yejhuan achtoj onemechtitlanilij omechmacac ajmantli, nipaqui ica onemechtitlanilij. Achtoj oninajman, pampa onicmat ica on tlajcuilolamatl omechmacac ajmantli, pero on san ipan achijtzin tonaltin. 
<span class="verse" id="C27_9">9&#160;</span>Pero aman nipaqui. Pero nipaqui xpampa onemajmanquej, yej pampa on ajmantli omechpalehuij para onemoyolpatlaquej. Nemejhuamej onemajmanquej quen Dios oquinec, niman yejhua ica totlajcuilolamau xomechchihuilij itlaj tlen xcuajli. 
<span class="verse" id="C27_10">10&#160;</span>Tla se quijyohuia on ajmantli quen Dios quiyolpactia, ompa tzimpehua on yolpatlalistli. Niman ijcuac se noyolpatla, huelis quiselis on temaquixtilistli, niman ijqui xqueman quijtos ica xcuajli oquichiu. Pero tla xquijyohuiya on ajmantli ijcon quen Dios quiyolpactia, ixpolihuis. 
<span class="verse" id="C27_11">11&#160;</span>Nemejhuamej onemajmanquej quen Dios oquipactij, niman aman xquitacan tlinon onenquitlanquej yejhua ica on. Aman nemejhuamej nennemij listos para nenquiteititisquej ica nemohuicaj quen quitocarohua. On tlajtlacojli yejhuan onemechtlajcuilohuilij ipan on ocse tlajcuilolamatl, omechcualanij niman no omechmojtij. Nimantzin onenquinequej nennechitasquej, niman onenquipixquej nemoyojlo nencastigarosquej on yejhuan oquichiu on tlajtlacojli. Yejhua ica on, tej, onenquiteititijquej ica xnenquipiaj tlajtlacojli yejhua ica on tlen onochiu. 
<span class="verse" id="C27_12">12&#160;</span>Masqui ijcon onemechijcuilohuilij on ocse tlajcuilolamatl, nejhua xonicchiu ipampa on tlacatl yejhuan oquichiu on tlen xcuajli, nion xipampa on yejhuan oquijyohuij on tlajtlacojli. Yej onicchiu para ixpan Dios xmatican quen melahuac nennechtlacamatij. 
<span class="verse" id="C27_13">13&#160;</span>Yejhua ica onentechyoltlalijquej. Pero no sanoyej otipaquej pampa Tito otiquitaquej sanoyej paquiya. Ijcon nemiya pampa nemejhuamej onenquipalehuijquej para ma nomati ican nesehuijli. 
<span class="verse" id="C27_14">14&#160;</span>Ijcuac Tito xe yaya nemotech, oniquijlij quen sanoyej nipaquiya nemopampa. Aman, tej, yejhua yoyejcoc notech niman xonipinau ica on tlen oniquijlij. Ijcon, tej, quen melahuac nochi on tlen temechijliaj, no ijqui cuajli oquisato on tlen otiquijlijcaj Tito. 
<span class="verse" id="C27_15">15&#160;</span>Niman aman ijcuac quelnamiqui quen nemochimej<a href='#FN38' epub:type='noteref' class='noteref'>‡</a> onenquititijquej nemotetlacamatilis itech, niman quen onenquiselijquej ican yolyemanilistli niman nemojtijli, itetlajsojtlalis yejhuan mechpialia más noscaltijtiu. 
<span class="verse" id="C27_16">16&#160;</span>Nipaqui pampa nihueli nictlalia nochi noyojlo nemotech.  </div>
<div class='psalmlabel' id='C28_0'> 8</div>
<div class='s'>On tlaneltocaquej nonequi tepalehuisquej ican nochi inyojlo </div>
<div class='p'>
<span class="verse" id="C28_1">1&#160;</span>Aman, nocnihuan, ticnequij temechtlajtlajtohuilisquej quen ijqui yonoteititij itetlajsojtlalis<a href='#FN39' epub:type='noteref' class='noteref'>*</a> Dios impan on yejhuan tlaneltocaj ne Macedonia. 
<span class="verse" id="C28_2">2&#160;</span>Masqui sanoyej<a href='#FN40' epub:type='noteref' class='noteref'>†</a> quintlatlatayaj ican tlajyohuilistli, impaquilis sanoyej hueyi. Yejhua ica ican nochi inyojlo oquitemacaquej hasta quech ohuelquej, masqui yejhuamej sanoyej mayanquej. 
<span class="verse" id="C28_3">3&#160;</span>Nejhua nixpanti ica xsan oquitemacaquej nochi quech hueliyaj, yej hasta quech ohuelquej niman más. Niman ijcon oquichijquej, pampa ijqui oquitlalijquej ipan inyojlo, niman xpampa yacaj oquimijlij ica ijcon nonequi quitemacasquej. 
<span class="verse" id="C28_4">4&#160;</span>Yejhuamej sanoyej otechtlajtlanilijquej para ma tiquitquican inofrendas para quimpalehuisquej on tlaneltocaquej ne Jerusalén. 
<span class="verse" id="C28_5">5&#160;</span>Niman yejhuamej oquichijquej más xquen tejhuamej titlamachayaj. Achtoj sa no yejhuamej onotemacaquej itech toTeco, niman quemaj totech, sa no ijqui quen Dios oquinec. 
<span class="verse" id="C28_6">6&#160;</span>Ijcuac otiquitaquej quen on tocnihuan ne Macedonia oquichijquej, otictlajtlanilijquej Tito para nemotzajlan ma tlami quichihua on tequitl ica quisentlalis on ofrenda ijcon quen achtoj opeu quichihua. 
<span class="verse" id="C28_7">7&#160;</span>Nemejhuamej nentetlantihuij ipan nochi ijcon quen cuajli nemohuicaj ican nemotlaneltoc, ica on quen hueli nentemachtiaj, ican nemotlaixmachilis, ican nochi nemoyojlo para nentepalehuiyaj, niman ica nemotetlajsojtlalis yejhuan nentechpialiaj. No ijqui xmohuicacan cuajli ica on quen nenquitemacaj on tlanechicojli. </div>
<div class='p'>
<span class="verse" id="C28_8">8&#160;</span>In tlen nemechijlia xejhua tlanahuatijli. Pero san niquitaya tla ichquich nemotetlajsojtlalis ihuan intetlajsojtlalis on ocsequimej para niquitas tla nemotetlajsojtlalis yejhua melahuac. 
<span class="verse" id="C28_9">9&#160;</span>Nemejhuamej, tej, ye nenquixmatztoquej quen teicnelia<a href='#FN41' epub:type='noteref' class='noteref'>‡</a> toTeco Jesucristo. Masqui yejhua quinopiyaliaya nochi, onochiu manyanqui topampa, para itechcopa imanyanalis tejhuamej otictopiyalijquej miyec ipan totlaneltoc. </div>
<div class='p'>
<span class="verse" id="C28_10">10&#160;</span>Aman nemechijlis tlinon nicnemilia yejhua ica on ofrenda. Más cuajli para tlamis nenquisentlalisquej on ofrenda yejhuan onenquipehualtijquej on ocse xipan catca. Nemejhuamej xsan nenachtojmej para opeu nenquichihuaj on tequitl, yej no para onenquinequej nenquichihuaj on tequitl. 
<span class="verse" id="C28_11">11&#160;</span>Aman, tej, ica sa no yejhua nemoyojlo yejhuan achtoj onenquipixquej, ocsejpa pehua xsentlalican on ofrenda hasta nentlamisquej. Xtemacacan, tej, quech nenhuelisquej, 
<span class="verse" id="C28_12">12&#160;</span>pampa tla se tlacatl ican nochi iyojlo quitemaca quech yejhua hueli quitemaca, Dios quiselilia on ofrenda. Yejhua, tej, xhueli quitlajtlanilia tlen se xquipia. 
<span class="verse" id="C28_13">13&#160;</span>In, tej, xquijtosnequi tla pampa nenquimpalehuisquej on ocsequimej, niman nemejhuamej itlaj ma mechpolojtiu. 
<span class="verse" id="C28_14">14&#160;</span>In yej, quijtosnequi nochi san se ijqui ma onya. Aman nemejhuamej nenquipiaj tlinon ica huelis nenquimpalehuisquej ipan on tlen quimpolohua ocsequimej. Niman sa no ijqui, ipan ocse tonajli yes yejhuamej quipiasquej tlinon ica mechpalehuisquej ipan on tlen mechpolos. Ijquin, tej, nochi san se ijqui onyas, 
<span class="verse" id="C28_15">15&#160;</span>quen quijtohua ipan in Yectlajcuilojli: “On yejhuan miyec oquisentlalij xitlaj<a href='#FN42' epub:type='noteref' class='noteref'>§</a> ica onocau, niman on yejhuan xmiyec oquisentlalij xoquipoloto.” </div>
<div class='s'>Tito niman itehuicalhuan cominotzasquej on tlaneltocaquej chantij ne Corinto </div>
<div class='p'>
<span class="verse" id="C28_16">16&#160;</span>Nicmaca tlaxtlahuijli Dios ica yejhua oquitlalilij Tito ipan iyojlo sa no yejhua on yolehualistli para mechpalehuis quen nejhua nicpia. 
<span class="verse" id="C28_17">17&#160;</span>Yejhua mechontas xsan pampa onictlajtlanij ma huiya nemotech, yej pampa sanoyej mechonmatzticaj. </div>
<div class='p'>
<span class="verse" id="C28_18">18&#160;</span>Ihuan Tito tictitlanij se tocniu yejhuan nochihuiyan ipan on tiopantin on tlaneltocaquej quitlacaitaj, pampa yejhua cuajli quiteijlijtiu on cuajli tlajtojli yejhuan quitemaca temaquixtilistli. 
<span class="verse" id="C28_19">19&#160;</span>Niman xsan quitlacaitaj, yej no oquitlapejpenijquej para tohuan quistinemis, niman techpalehuis ticteititisquej on totetlajsojtlalis<a href='#FN43' epub:type='noteref' class='noteref'>*</a> itechcopa on ofrenda yejhuan tictemacaj. Ijquin ticchihuaj para toTeco quiselis hueyilistli niman para ticteititisquej ica melahuac ticnequij titepalehuisquej. 
<span class="verse" id="C28_20">20&#160;</span>Ticnequij ticchihuasquej canica para ma ca yacaj techtejtenehuas ijcon quen ticnechicohuaj on miyec ofrenda. 
<span class="verse" id="C28_21">21&#160;</span>Niman ticchihuaj canica para ticchihuasquej quen quitocarohua xsan ixpan toTeco, yej no imixpan on tlacamej. </div>
<div class='p'>
<span class="verse" id="C28_22">22&#160;</span>Inhuan in tocnihuan tictitlanij ocse tocniu yejhuan miyecpa otictlatlataquej, niman yejhua miyec ocse tlamantic otechititij ica quinequi ican nochi iyojlo para tepalehuis. Niman pampa quipia iyojlo nemotech, aman más sanoyej quinequi ican nochi iyojlo tepalehuis. 
<span class="verse" id="C28_23">23&#160;</span>Tla yacaj itlaj mechtlajtoltia ica Tito noso on ocse omemej tocnihuan, xteijlican ica Tito tequiti nohuan nemotzajlan, niman on omemej tocnihuan quintitlanij on tocnihuan yejhuan tlaneltocaj, niman ica impampa, Cristo quiselia hueyilistli. 
<span class="verse" id="C28_24">24&#160;</span>Yejhua ica ijcuac yejcosquej nemotech, xquintitican ica melahuac nenquintlajsojtlaj. Niman no xquintitican in yeyi tlacamej ica melahuac nochi on tlen oniquimijlij ica nemejhuamej. Ijquin xchihuacan para nochi on tlaneltocaquej ipan on tiopantin huelisquej quitasquej.  </div>
<div class='psalmlabel' id='C29_0'> 9</div>
<div class='s'>Ipan se tlajcuilojli Pablo cominijlia on corintios ma quisentlalican on ofrenda para on tocnihuan chanejquej ne ipan on hueyican Jerusalén </div>
<div class='p'>
<span class="verse" id="C29_1">1&#160;</span>Niman ica on ofrenda yejhuan nosentlalis para ica nenquimpalehuisquej on yejhuan iyaxcahuan<a href='#FN44' epub:type='noteref' class='noteref'>*</a> Dios, xnonequi para nemechtlajcuilhuis, 
<span class="verse" id="C29_2">2&#160;</span>pampa ye nicmatzticaj ica melahuac nenquinequij nenquimpalehuisquej. On yejhuan chantij ne Macedonia, ican paquilistli niquimijlijtiu ica desde se xiutli catca nemejhuamej yejhuan nenchantij ne Acaya ye nenquipiaj nemoyojlo para nentlapalehuisquej. Niman pampa ocacquej quen onenquimpalehuijquej, saquin nochimej yejhuan chantij ne Macedonia onoyolejquej para no ijqui tlapalehuisquej. 
<span class="verse" id="C29_3">3&#160;</span>Pero niquintitlani in tocnihuan para ma ca yej xijqui onquisas on tlen cuajli yonicteijlij ica nemejhuamej. Ijcon, tej, nennemisquej ican nemoofrenda sa no ijqui quen oniquimijlij on tocnihuan chantij ne Macedonia. 
<span class="verse" id="C29_4">4&#160;</span>Tla sequimej yejhuamej nohuan yasquej niman mechnextijtasisquej xe nenquisentlaliaj on ofrenda, tla ijcon, tejhuamej tipinahuasquej, niman nemejhuamej más nempinahuasquej pampa oniquimijlij ica melahuac nennemisquej listos. 
<span class="verse" id="C29_5">5&#160;</span>Para ma ca, tej, ijcon nemopan nochihuas, nicnemilia cuajli yes niquintlajtlanilis in tocnihuan para ma mechnotzatij chica xe najsi, niman ma mechpalehuican nencajxitisquej on ofrenda yejhuan yonenquijtojquej ica nenquitemacasquej. Ijcon ijcuac najsis, on ofrenda ye onyas niman nenquiteititisquej ica nenquitemacaj pampa nenquinequij niman xpampa temechchihualtiaj. </div>
<div class='p'>
<span class="verse" id="C29_6">6&#160;</span>Ma ca xquelcahuacan yejhua in. Yejhuan achijtzin quitoca, no achijtzin quipixca, niman yejhuan miyec quitoca, no miyec quipixca. 
<span class="verse" id="C29_7">7&#160;</span>Cada se ma quitemaca iofrenda quen quixtia ipan iyojlo. Ma ca quitemacas ican tlahuejli, nion quinemilis san yacaj quichihualtia, pampa Dios quitlajsojtla<a href='#FN45' epub:type='noteref' class='noteref'>†</a> on yejhuan quitemaca iofrenda ican pactli. 
<span class="verse" id="C29_8">8&#160;</span>Dios huelis mechmacas nochi tlajtlamach<a href='#FN46' epub:type='noteref' class='noteref'>‡</a> tlatiochihualistli para ijcon huelis nochipa nenquipiasquej on tlen mechpolohua, niman no nenquipiasquej quech huelis ica nentlapalehuisquej ipan nochi cuajli tequitl. 
<span class="verse" id="C29_9">9&#160;</span>Ipan in Yectlajcuilojli ijquin tlajcuilolnesticaj: </div>
<div class='q'>Dios ican nochi iyojlo miyec ica quimpalehuiya on yejhuan mayanquej, niman on tlen cuajli tequitl oquichiu onyas para nochipa. </div>
<div class='q'>
<span class="verse" id="C29_10">10&#160;</span>Niman Dios yejhuan quimaca xinachtli on tocaquetl para ma toca niman tlacuajli para quicua, no mechmacas nochi tlen mechpolohua para huelis nenquimpalehuisquej on yejhuan itlaj quimpolohua. Niman on tlen ica nenquimpalehuisquej Dios quiscaltis, niman ijcon nenhuelisquej nenquichihuasquej miyec tlajtlamach tlen cuajli. </div>
<div class='q'>
<span class="verse" id="C29_11">11&#160;</span>Dios mechmacas nochi tlajtlamach riquezas para ican nemoyojlo nochipa huelis nenquitemacasquej más miyec nemotlapalehuilis. Niman ijquin miyequej quimacasquej tlaxtlahuijli Dios ipampa nemoofrenda yejhuan totechcopa nenquitemacaj para tiquinmactiliaj on tocnihuan. </div>
<div class='q'>
<span class="verse" id="C29_12">12&#160;</span>Ijcuac nenquitemacaj nemotlapalehuilis, xsan quiseliaj nemotetlayocolil on yejhuan iaxcahuan Dios, yej ticchihuaj para Dios no quimacaj miyec tlaxtlahuijli. </div>
<div class='q'>
<span class="verse" id="C29_13">13&#160;</span>Nemotlapalehuilis quinchihualtis quiyectenehuasquej Dios, pampa yejhuamej quitasquej on quen nenquitlacamatij on cuajli temachtijli ica Cristo yejhuan nenquitenehuaj nenquineltocaj. Yejhuamej no quiyectenehuasquej Dios ipampa on cuajli ofrenda yejhuan nenquitemacasquej para yejhuamej niman para nochimej ocsequimej. </div>
<div class='q'>
<span class="verse" id="C29_14">14&#160;</span>Sa no yejhuamej, tej, nemopampa quichihuasquej oración niman mechpialisquej miyec tetlajsojtlalistli ipampa on hueyi teicnelilistli<a href='#FN47' epub:type='noteref' class='noteref'>§</a> yejhuan Dios oquintitij nemotechcopa. </div>
<div class='p'>
<span class="verse" id="C29_15">15&#160;</span>Ma ticmacacan tlaxtlahuijli Dios ipampa iConetzin yejhuan otechmacac quen se hueyi tetlayocolijli yejhuan xacaj hueli quipantlantia ican tlajtojli.  </div>
<div class='psalmlabel' id='C210_0'> 10</div>
<div class='s'>Pablo quimanahuiya itlanahuatil yejhuan quipia quen apóstol </div>
<div class='p'>
<span class="verse" id="C210_1">1&#160;</span>Nejhua, Pablo, nemechnotza quen Cristo quichihuasquia ican iyolyemanilis niman itetlajsojtlalis<a href='#FN48' epub:type='noteref' class='noteref'>*</a>. Sequimej quijtohuaj ica niyolyemanqui ijcuac ompa nemohuan ninemi, pero ijcuac xompa nemohuan ninemi chicahuac nemechnotza ipan notlajcuilolamau. 
<span class="verse" id="C210_2">2&#160;</span>Yejhua ica sanoyej<a href='#FN49' epub:type='noteref' class='noteref'>†</a> nemechtlajtlanilia ijcuac nemechonnotzas, ma ca nennechchihualtisquej chicahuac nemechnotzas quen niquinnotzas semej yejhuan techijtohuiliaj ticchihuaj on tlajtlamach<a href='#FN50' epub:type='noteref' class='noteref'>‡</a> quen yacaj tlacatl quichihuasquia, niman xquen tlanahuatia Dios. Melahuac ninemi listo para chicahuac niquinnotzas on tlacamej yejhuan ijcon nechijijtohuaj. 
<span class="verse" id="C210_3">3&#160;</span>Masqui tejhuamej titlalticpactlacamej, tejhuamej xtitohuisoquij quen on ocsequimej tlacamej ipan in tlalticpactli quichihuaj. 
<span class="verse" id="C210_4">4&#160;</span>On armastin yejhuan tiquintequitiltiaj ijcuac tehuan titohuisoquij xquenomej inarmas on ocsequimej tlalticpactlacamej. On armastin yejhuan tiquintequitiltiaj quipiaj ipoder Dios niman hueli quixoxotoniaj ipoder on diablo. 
<span class="verse" id="C210_5">5&#160;</span>Ijcon, tej, ticxoxotoniaj nochi on xcuajli tlateixpanhuijli yejhuan ica techixnamiquij. Ticxoxotoniaj on nohueyimatilistli yejhuan quichihua para se xhueli quiselia cajsicamatilistli itech ica Dios. Nochi tlamachilistli ticchihualtiaj ma quitlacamati Cristo. 
<span class="verse" id="C210_6">6&#160;</span>Niman ijcuac nesi ica nemejhuamej cuajli ye nenquitlacamatij Cristo, ticpiasquej toyojlo para ticastigarosquej on yejhuan oc<a href='#FN51' epub:type='noteref' class='noteref'>§</a> xquitlacamatij. </div>
<div class='p'>
<span class="verse" id="C210_7">7&#160;</span>Nemejhuamej san nenquimijitaj on quen se tlajtlacha noso tlajtlajtohua. Tla yacaj cuajli quiyolmatzticaj ica ihuan Cristo tlapohuajli, tla ijcon nonequi quelnamiquis ica tejhuamej no ijqui ihuan Cristo titlapohualti. 
<span class="verse" id="C210_8">8&#160;</span>Masqui nejhua achi ninohueyitenehua ica on totlanahuatil, xitlaj<a href='#FN52' epub:type='noteref' class='noteref'>*</a> ica nipinahua pampa toTeco otechmacac yejhua in tlanahuatijli para temechiscaltisquej ipan nemotlaneltoc, niman xpara temechxoxotonisquej. 
<span class="verse" id="C210_9">9&#160;</span>Xnicnequi nesis ica nemechmomojtisnequi ican notlajcuilolamahuan. 
<span class="verse" id="C210_10">10&#160;</span>Sequimej quijtohuaj ica ipan notlajcuilolamahuan sanoyej nitlahuelej niman nitlajtolcojtic, pero ijcuac nemohuan ninemi, xnejli nitlajtolcojtic niman xcuelcaquij notlajtol. 
<span class="verse" id="C210_11">11&#160;</span>Pero on yejhuan ijcon quijtohua, ma quimatztia ica ijcon quen titlajtolcojtiquej ijcuac huejca temechtlajcuilhuiyaj, no ijqui ticchihuasquej ijcuac nemohuan tinemisquej. </div>
<div class='p'>
<span class="verse" id="C210_12">12&#160;</span>Xqueman ticnemiliaj titotlanisquej nion titotlatlatasquej inhuan on yejhuan notenehuaj sanoyej cuajcualtin tlacamej. Ijcuac se tehuan notlatlani niman tehuan notlatlata quiteititia ica yejhua semi xtlamatqui. 
<span class="verse" id="C210_13">13&#160;</span>Tejhuamej xtitohueyitenehuasquej ica on tlen xtechtocarohua. Tejhuamej xtitohueyitenehuasquej ica on tlanahuatijli yejhuan xnejli ticpiaj, yej san tictequitiltisquej on tlanahuatijli yejhuan Dios otechmacac. Niman yejhua otechmacac on tlanahuatijli para titequitisquej nemotzajlan. 
<span class="verse" id="C210_14">14&#160;</span>Tejhuamej xtitohueyitenehuaj ica on tlen xtechtocarohua. Tla xachtopa tejhuamej nemotech tajsisquiaj, titohueyitenehuasquiaj ica on tlen xtechtocarosquia. Pero achtoj tejhuamej otemechmachiltitoj on cuajli tlajtojli yejhuan quitemaca temaquixtilistli. 
<span class="verse" id="C210_15">15&#160;</span>Niman xqueman tictoyaxcatiaj<a href='#FN53' epub:type='noteref' class='noteref'>†</a> on tequitl yejhuan ocsequimej yoquichijquej. Yej titlamachaj más ma noscalti nemotlaneltoc niman ijcon más hueyi yes totequiu nemohuan, pero nochipa titequitisquej campa techtocarohua. 
<span class="verse" id="C210_16">16&#160;</span>Ijcuac noscaltis nemotlaneltoc, quemaj huelis ticteijlisquej on cuajli tlajtojli yejhuan quitemaca temaquixtilistli ne campa más huejhuejca de nemejhuamej. Pero xqueman titohueyitenehuasquej ica oticchijquej on tequitl yejhuan ocsequimej yoquipehualtijquej. </div>
<div class='p'>
<span class="verse" id="C210_17">17&#160;</span>Ma ca ma yacaj nohueyitenehua ica itequiu, yej ma nohueyitenehua ica on tequitl yejhuan toTeco quichihua itechcopa. 
<span class="verse" id="C210_18">18&#160;</span>Ijcon xchihuacan, pampa Dios xquiselia on tlacatl yejhuan nohueyitenehua ica itequiu, yej Dios quiselia on tlacatl yejhuan toTeco quijtohua ica cuajli yoquichiu itequiu.  </div>
<div class='psalmlabel' id='C211_0'> 11</div>
<div class='s'>Pablo quimanahuia itequiu intech on yejhuan xmelahuac apóstoles </div>
<div class='p'>
<span class="verse" id="C211_1">1&#160;</span>Nicnequi xnechijyohuican achijtzin nemejhuamej ica on tlen nemechijlis masqui caquisti quen niloco. Por favor xnechijyohuican. 
<span class="verse" id="C211_2">2&#160;</span>Nejhua nemechtlajsojtla<a href='#FN54' epub:type='noteref' class='noteref'>*</a> ica on tetlajsojtlalistli yejhuan Dios mechpialia. Ijcon quen se tlacatl quimaca ichpoch se telpochtli para nonamictia, nejhua no ijqui onemechtemacac para xmonamictican san ihuan Cristo. Ijcon oninocalactij para huelis nemechtemactilis itech Cristo quen se chipahuac ichpochtli. 
<span class="verse" id="C211_3">3&#160;</span>Pero ninomojtia ica nemotlamachilis mechcajcayahuas quen on cohuatl ocajcayau Eva ican iistlacayohuan, niman xoc nenquitlajsojtlasquej Cristo ican nochi nemoyojlo. 
<span class="verse" id="C211_4">4&#160;</span>Nejhua, tej, ninomojtia pampa nemejhuamej semi cuajli nenquinseliaj on yejhuan quipatlaj on temachtijli itech ica Jesús, niman ijqui ocse tlamantic mechmachtiaj xquen tejhuamej. Niman nenquiseliaj se espíritu ocse tlamantic xquen on Espíritu Santo yejhuan achtoj onenquiselijquej, niman no nenquiseliaj se temachtijli yejhuan quijtohua ica quitemaca temaquixtilistli masqui yejhua on temachtijli sesetlamantic xquen on yejhuan achtoj onenquiselijquej. 
<span class="verse" id="C211_5">5&#160;</span>Pero nejhua xnicnemilia ica on yejhuan nenquinseliaj quen sanoyej<a href='#FN55' epub:type='noteref' class='noteref'>†</a> huejhueyixtoquej apóstoles más hueyi quimatij xquen nejhua. 
<span class="verse" id="C211_6">6&#160;</span>Masqui xmás hueli nitenojnotza, nicpia tlaixmachilistli ica Dios. Niman in nochipa yonemechititij ican nochi on tlajtlamach<a href='#FN56' epub:type='noteref' class='noteref'>‡</a> yejhuan yonicchiu. </div>
<div class='p'>
<span class="verse" id="C211_7">7&#160;</span>Ijcuac onemechmachtij on cuajli tlajtojli yejhuan quitemaca temaquixtilistli, xitlaj<a href='#FN57' epub:type='noteref' class='noteref'>§</a> onennechtlaxtlahuilijquej. Nejhua oninotequipanoj para ohuel onemechpalehuij. Ijcuac ijcon onicchiu ¿onitlajtlacoj? 
<span class="verse" id="C211_8">8&#160;</span>Se huelisquia quijtosquia ica oniquincuilij on ocsequimej tiopantin para onemechpalehuij, pampa yejhuamej onechmacaquej tomin para ohuel onemechpalehuij. 
<span class="verse" id="C211_9">9&#160;</span>Chica nemotech oninen, niman nechpolohuaya on tlinon ica ninopanoltis, nion nensemej xitlaj onemechtlajtlanij, pampa on tocnihuan yejhuan ohualejquej ne Macedonia onechmacaquej on tlen nechpolojticatca. Xonemechtlajtlanij on tlen nechpolohuaya, niman xqueman nemechtlajtlanis. 
<span class="verse" id="C211_10">10&#160;</span>Ijcon cuajli nicyolmatztica ica melahuac niquixmati on tlen melahuac itech ica Cristo. No cuajli nicyolmatzticaj ica ne Acaya, xqueman nicselis tomin. 
<span class="verse" id="C211_11">11&#160;</span>¿Tlica<a href='#FN58' epub:type='noteref' class='noteref'>*</a>, tej, ijquin niquijtohua? ¿Tlen manin yej xnemechtlajsojtla? Dios quimatzticaj quen sanoyej nemechtlajsojtla. </div>
<div class='p'>
<span class="verse" id="C211_12">12&#160;</span>Ijcon quen aman nicchihua, ijqui nochipa nicchihuas, para ma ca niquincahuilis on ocsequimej yejhuan no notenehuaj apóstoles nohueyitenehuasquej ica quichihuaj itequiu Dios quen tejhuamej ticchihuaj. 
<span class="verse" id="C211_13">13&#160;</span>Yejhuamej, tej, quijtohuaj ica apóstoles pero xmelahuac apóstoles. Yejhuamej tequitij para tlacajcayahuaj. Yejhuamej nixpatlaj quen apóstoles para mechtlaneltoquiltisquej ica yejhuamej no melahuac apóstoles. 
<span class="verse" id="C211_14">14&#160;</span>Niman in xejhua itlaj yencuic quemach onesico, pampa Satanás sa no yejhua nixpatla quen se chipahuac ilhuicactequitquetl<a href='#FN59' epub:type='noteref' class='noteref'>†</a>. 
<span class="verse" id="C211_15">15&#160;</span>Yejhua ica xnechtlatlachaltia tla itequitcahuan no nixpatlaj quen cuajcualtin tlacamej. Pero yejhuamej quiselisquej intlaxtlahuil quen nonequi ica on tlen quichihuaj. </div>
<div class='s'>Pablo nohueyitenehua ica on quen yotlajyohuijtinen </div>
<div class='p'>
<span class="verse" id="C211_16">16&#160;</span>Ocsejpa, tej, nemechijlia: ma ca yacaj ma quinemili ninemi loco. Pero tla nenquinemiliaj ninemi loco, xnechcahuilican ma nemechnotza quen yacaj loco para no huelis achijtzin ninohueyitenehuas. 
<span class="verse" id="C211_17">17&#160;</span>In tlen nemechijlijticaj xnemechijlia ican itlanahuatil toTeco, yej nemechijlia quen se loco, pampa ninohueyitenehua. 
<span class="verse" id="C211_18">18&#160;</span>Niman pampa nemij miyequej yejhuan nohueyitenehuaj quen on tlalticpactlacamej yejhuan xquixmatij Dios quichihuaj, nejhua no ninohueyitenehuas. 
<span class="verse" id="C211_19">19&#160;</span>Nemejhuamej nenquinemiliaj nentlamatquej, yejhua ica nenquimpialiaj ijyohuilistli on yejhuan locos. 
<span class="verse" id="C211_20">20&#160;</span>Nemejhuamej yej nenquinmijyohuiliaj on yejhuan mechchihualtiaj xquintequichihuilican quen nentlanamactin yesquiaj. Yejhuamej mechtomincualijtoquej, mechnoyaxcatiaj<a href='#FN60' epub:type='noteref' class='noteref'>‡</a>, mechitaj ican techichihualistli, niman mechyacahuijhuitequij. 
<span class="verse" id="C211_21">21&#160;</span>Hasta nipinahua niquijtos ica tejhuamej xotitoyolchicajquej para ijcon temechchihuilisquej. </div>
<div class='p'>Nochi tlajtlamach<a href='#FN61' epub:type='noteref' class='noteref'>§</a> yejhuan ocsequimej hueli ica nohueyitenehuaj, nejhua no hueli ica ninohueyitenehua, masqui in tlen niquijtohua niquijtohua quen yacaj loco. 
<span class="verse" id="C211_22">22&#160;</span>¿Nohueyitenehuaj ica hebreos? Nejhua no nihebreo. ¿Nohueyitenehuaj ica hualejtoquej itech ichanchanejcahuan<a href='#FN62' epub:type='noteref' class='noteref'>*</a> Israel? Nejhua no nihualejticaj itech ichanchanejcahuan Israel. ¿Nohueyitenehuaj ica hualejtoquej itech Abraham? Nejhua no nihualejticaj itech Abraham. 
<span class="verse" id="C211_23">23&#160;</span>¿Nohueyitenehuaj ica quitequichihuiliaj Cristo? Nejhua nictequichihuilia Cristo más xquen yejhuamej. Nicmati ica ijcon quen niquijtohua, caquisti quen niloco. Nejhua, tej, más sanoyej yonitequit xquen yejhuamej, más yonechmajmatinenquej xquen yejhuamej, más miyecpa yonechtzajtzacutinenquej, niman miyecpa nisiu catca para nimiquis. 
<span class="verse" id="C211_24">24&#160;</span>Macuilpa onechmajmailijca on hebreos niman cada sepa onechhuitequej sempoajli<a href='#FN63' epub:type='noteref' class='noteref'>†</a> huan majtlactli ipan chicnahui. 
<span class="verse" id="C211_25">25&#160;</span>Yexpa onechhuihuitequej ican cojtli<a href='#FN64' epub:type='noteref' class='noteref'>‡</a>, niman sejpa onechtemojmotlaquej. Yexpa opolac on barco yejhuan ipan niaya. Niman sejpa se yehuajli niman se tonajli oninen ne ijtic mar campa huejcatlan. 
<span class="verse" id="C211_26">26&#160;</span>Miyecpa huejca oninejnen, niman miyecpa nimiquisquia ipan on atoyamej, niman de on ichtequej. Niman miyecpa nechmictisquiaj on nochantlacaj<a href='#FN65' epub:type='noteref' class='noteref'>§</a> hebreos, niman no on yejhuan xhebreos. Huelisquia nimiquisquia ipan huehueyican, ipan on tlapatlaco, ipan mar, niman intech on yejhuan quitenehuayaj ica tocnihuan pero xmelahuac tocnihuan. 
<span class="verse" id="C211_27">27&#160;</span>Sanoyej nicpiani tequitl, niman on tlen tepajsoloj. Miyecpa hasta xnechmaca tiempo nicochis. Nejhua niquijyohuiyani apistli niman amictli. Miyecpa onajapismic. Sanoyej niquijyohuiyani on secutli, niman xonicpix tlaquentli. </div>
<div class='p'>
<span class="verse" id="C211_28">28&#160;</span>Nochi yejhua in nopan yoyetiyac. Pero no mojmostla nopan yetiya nochi on tlen nicomatzticaj intech nochimej on yejhuan tlaneltocaj nohuiyan. 
<span class="verse" id="C211_29">29&#160;</span>Tla yacaj cualo, quen nejhua no nicualosquia. Niman tla yacaj quitlajcali se tocniu ipan tlajtlacojli, nechyolcocohua niman nechcualania. 
<span class="verse" id="C211_30">30&#160;</span>Tla nonequi para ninohueyitenehuas, ninohueyitenehuas ica on tlajtlamach yejhuan quiteititiaj ica xnicojtic. 
<span class="verse" id="C211_31">31&#160;</span>Dios yejhuan iTajtzin toTeco Jesuscristo, yejhuan para nochipa nonequi quiselis yectenehualistli, quimatzticaj ica niquijtohua on tlen melahuac. 
<span class="verse" id="C211_32">32&#160;</span>Ijcuac oninen ne Damasco, on gobernador, yejhuan quipalehuiya on rey itoca Aretas, oquintlalij soldados ne ipan itlatzacuilolhuan<a href='#FN66' epub:type='noteref' class='noteref'>*</a> on hueyican para nechajsisquej ijcuac ompa niquisasquia. 
<span class="verse" id="C211_33">33&#160;</span>Pero onechtemoltijquej ican se hueyi chiquiutli ipan se ventana yejhuan oncaj ipan itepanchinan on hueyican. Niman ijqui onicholoj intech on soldados.  </div>
<div class='psalmlabel' id='C212_0'> 12</div>
<div class='s'>ToTeco oquitlatlachaltij Pablo ica on tlatlachalistin yejhuan quen itemicpan, niman miyec ocsequi oquimachiltij </div>
<div class='p'>
<span class="verse" id="C212_1">1&#160;</span>Nicpia tlinon ica ninohueyitenehuas, masqui xitlaj<a href='#FN67' epub:type='noteref' class='noteref'>*</a> nictlanis tla ninohueyitenehuas. Ninohueyitenehua ica on tlatlachalistin yejhuan quen notemicpan oniquintac, niman on tlajtlamach<a href='#FN68' epub:type='noteref' class='noteref'>†</a> tlen sa no yejhua toTeco onechmachiltij. 
<span class="verse" id="C212_2">2&#160;</span>Ye quipia majtlactli huan nahui xipan ica onechhuicacaj ne ilhuicac campa chanti Dios. Xnicmati tla onechhuicacaj ican notlalnacayo noso xican notlalnacayo, yej Dios quimati. 
<span class="verse" id="C212_3">3&#160;</span>Ocsejpa nemechijlia ica xnicmati tla onechhuicacaj ican notlalnacayo noso ca, san Dios quimati. 
<span class="verse" id="C212_4">4&#160;</span>Pero nicmatzticaj ica onechhuicacaj ne ilhuicac campa onicac on tlen xacaj quipia tlajtojli para quiteijlis, nion xnotecahuilia para yacaj ma quiteijli. 
<span class="verse" id="C212_5">5&#160;</span>Huelisquia ninohueyitenehuasquia pampa yoniajca ne ilhuicac, pero xninohueyitenehua yejhua ica on. Yej ninohueyitenehua yejhua ica on tlen quiteititia ica xnicojtic. 
<span class="verse" id="C212_6">6&#160;</span>Niman tla nejhua nicnequisquia cuajli ninohueyitenehuasquia, on xtontojyotl yesquia pampa niquijtosquia nochi on tlen melahuac. Pero xnicchihua para ma ca yacaj ma quinemili ica nejhua más nihueyixticaj xquen on tlen notech quitaj niman caquij. 
<span class="verse" id="C212_7">7&#160;</span>ToTeco onechtlatlachaltij quesquipa quen ipan notemic. Niman para ma ca ninohueyimatis ica on tlen sanoyej<a href='#FN69' epub:type='noteref' class='noteref'>‡</a> cualtzin tlajtlamach yejhuan toTeco onechititij, onechcahuilij se tlajyohuilistli yejhuan quen itlaj huitztli yejhuan Satanás oquitlalij ipan notlalnacayo. Ijcon, tej, nechpajsolohua para xninohueyimati. 
<span class="verse" id="C212_8">8&#160;</span>Niman yexpa yonictlajtlanilij toTeco para ma nechquixtili on tlajyohuilistli. 
<span class="verse" id="C212_9">9&#160;</span>Pero toTeco nechijlia: “Ticpia notetlajsojtlalis<a href='#FN70' epub:type='noteref' class='noteref'>§</a>. Xmitzpolohua más. Nopoder más cuajli noteititia ijcuac se tlacatl xcojtic.” Yejhua ica nipaqui ninohueyimati ica xnicojtic, pampa ijqui nicpantlantia ipoder Cristo. 
<span class="verse" id="C212_10">10&#160;</span>Aman, tej, nipaqui masqui xnicojtic, niman nechhuijhuicaltiaj, niman nechpolohua tlajtlamach, niman nechtocatinemij, niman niquijyohuiyaj miyec tlajtlamach yejhuan onechpasoloj ipampa Cristo. Ijquin, tej, nipaqui pampa ijcuac más xnicojtic, Cristo nechmaca icojtilis. </div>
<div class='s'>Pablo cominmatzticaj on yejhuan tlaneltocaj ne Corinto </div>
<div class='p'>
<span class="verse" id="C212_11">11&#160;</span>Yoninochiu quen se loco pampa sa no nejhua ninocuajli tenehua, pero on nemejhuamej onennechchihualtijquej ijqui ma nicchihua. Más cuajli yesquia yej nemejhuamej cuajli noca nentlajtosquiaj, pampa masqui nejhua xhueyi niquijtosnequi, más hueyi niquijtosnequi xquen on apóstoles yejhuan nenquinseliaj quen huejhueyixtoquej. 
<span class="verse" id="C212_12">12&#160;</span>Onemechititij ica melahuac niapóstol intechcopa on tlamajhuisoltin, tetlatlachaltij niman milagros masqui onicxicoj sequimej tepajsolohuilistli ican miyec ijyohuilistli ijcuac nemotech oninen. 
<span class="verse" id="C212_13">13&#160;</span>¿Tlinon onicchiu para on tlaneltocaquej ocsecan yejhuan nemotech xonicchiu? San se tlamantli. Yejhuamej oniquinyetilij, pampa onicnec ma nechpalehuican ica on tlen nechpolohuaya, niman nemejhuamej xitlaj<a href='#FN71' epub:type='noteref' class='noteref'>*</a> onemechtlajtlanij. ¿On yejhua ica nencualanij? ¡Xnechtlapojpolhuican tla nemechtlahuelcuitia ica xonemechyetilij! </div>
<div class='p'>
<span class="verse" id="C212_14">14&#160;</span>Aman ye nicpia noyojlo para ica yexpa nemechonnotzas, niman ocsejpa xitlaj nemechtlajtlanis. Nejhua, tej, xnictejtemohua on tlen nenquipiaj, yej sa no nemejhuamej nemechtejtemohua. Cuajli nesi, tej, ica on tatajtin yejhuamej nonequi quintequipanosquej inconehuan, niman xejhuamej on inconehuan quitequipanosquej intahuan. 
<span class="verse" id="C212_15">15&#160;</span>Niman nejhua ican cuajli noyojlo nictemacas nochi on tlen nicpia, niman xsan yejhua on, yej nejhua no nictemacas nonemilis ipampa nemoalma. Nicpia noyojlo para ijcon nicchihuas, masqui nesi ica más nemechtlajsojtlatiu<a href='#FN72' epub:type='noteref' class='noteref'>†</a> nemejhuamej, yej más xnennechtlajsojtlaj. 
<span class="verse" id="C212_16">16&#160;</span>Masqui nenquimatztoquej ica xqueman itlaj onemechtlajtlanij, sequimej quijtohuaj onemechtlaixpachohuilij ican tlacajcayahualistli. 
<span class="verse" id="C212_17">17&#160;</span>¿Quen ohuel onicchiu yejhua on? ¿Tlen yej, onemechtlaixpachohuilij intechcopa on tocnihuan yejhuan oniquintitlan nemotech? 
<span class="verse" id="C212_18">18&#160;</span>Onictlajtlanilij Tito para ma mechnotzati, niman ihuan onictitlan ocse tocniu. Ijcuac Tito omechitato ¿omechixpachohuilij itlaj? ¿Tlen yej, xnejli ticpiaj san se toyojlo para itlaj ticchihuaj? ¿Tlen tej, xnejli nohuica quen nejhua ninohuica? </div>
<div class='p'>
<span class="verse" id="C212_19">19&#160;</span>¿Nemejhuamej nenquinemiliaj ica titomanahuisnequij nemixpan? ¡On xnejli! Yej tejhuamej titlajtohuaj ixpan Dios niman quen toTeco Jesucristo quinequi. Niman nochi tlen ticchihuaj, notlajsojcaicnihuan, ticchihuaj para xmoscaltican ipan nemotlaneltoc. 
<span class="verse" id="C212_20">20&#160;</span>Ninomojtia ica ijcuac nemechontas, xnemechnextijtajsis quen nejhua nicnequisquia, niman nemejhuamej no xnennechitasquej quen nenquinequisquiaj. Ninomojtia niquitas ica nemocamatlanij, niman nemonexicolitaj, niman nemotlahuelitaj, niman nentlahuelnemij, niman nentzotzocamej, niman nemijitohuaj, niman nemoistlacohuaj, niman nemohueyimatij, niman xcuajli nemohuicaj. 
<span class="verse" id="C212_21">21&#160;</span>No ninomojtia nemixpan nechpijpinajtis Dios niman nemixpan nichocas nemopampa yejhuan achtoj onentlajtlacojquej, niman hasta aman xnemoyolcuepaj itech on tlajtlamach tlen xchipahuac quen on ahuilnemilistli noso quichijhuayaj nochi tlen xcuajli yejhuan huajlaya ipan intlamachilis.  </div>
<div class='psalmlabel' id='C213_0'> 13</div>
<div class='s'>Pablo quintlacanonotza on yejhuan tlaneltocaj ne Corinto </div>
<div class='p'>
<span class="verse" id="C213_1">1&#160;</span>Aman ye ica yexpa nias nemechontas. Tla nensemej nenquipiaj itlaj yejhuan ica nenquiteixpanhuisquej yacaj, nejhua niquixtlalos. Nochi tlateixpanhuilistli yejhuan nenquintlalilisquej ocsequimej, ica oncaj quimelajcaijtosquej omemej noso yeyimej teixpantijquej. 
<span class="verse" id="C213_2">2&#160;</span>Ijcuac ica ocpa oniquinnotzatoya, oniquinchicajcanahuatijca yejhuamej on yejhuan quichihuayaj tlajtlacojli, niman nochimej on ocsequimej. Aman ica huejca ninemi, ocsejpa niquinchicajcanahuatia ica ijcuac ocsejpa nias nemechonnotzas, nochimej yejhuan oc<a href='#FN73' epub:type='noteref' class='noteref'>*</a> tlajtlacohuaj niquincastigaros. 
<span class="verse" id="C213_3">3&#160;</span>Ijcuacon nenquipiasquej on tetlatlatalistli yejhuan nenquinequij nenquitasquej tla melahuac Cristo notechcopa tlajtohua noso ca. Cristo xquipolohua poder para mechmelajcatlalis, yej quiteititis ipoder. 
<span class="verse" id="C213_4">4&#160;</span>Masqui Cristo oquimajmasohualtiquej<a href='#FN74' epub:type='noteref' class='noteref'>†</a> ipan cojnepanojli<a href='#FN75' epub:type='noteref' class='noteref'>‡</a> quen xquipiasquia poder, aman yejhua nemi ican ipoder Dios. Tejhuamej no xticpiaj poder quen Cristo xoquipix, pero ihuan Cristo tinemisquej ican ipoder Dios para temechmelajcatlalisquej. </div>
<div class='p'>
<span class="verse" id="C213_5">5&#160;</span>Sa no nemejhuamej cuajli xmixtlalocan para nenquitasquej tla nenmelajcanemij ipan nemotlaneltoc. ¡Xmotlatlatacan! Ye nenquimatztoquej ica Cristo nemopan nemi. Tla xnenquimatij ica Cristo nemopan nemi, tla ijcon nemejhuamej xmelahuac nentlaneltocaj. 
<span class="verse" id="C213_6">6&#160;</span>Niccha para xmatican ica tejhuamej melahuac titlaneltocaj. 
<span class="verse" id="C213_7">7&#160;</span>Tejhuamej ticchihuaj oración itech Dios para ma ca xchihuacan on tlen xcuajli. Ticchihuaj oración xpara ticteititiaj ica cuajli ticchihuaj totequiu, yej ticnequij xchihuacan on tlen cuajli, masqui ocsequimej ma quinemilican ica totequiu xitlaj<a href='#FN76' epub:type='noteref' class='noteref'>§</a> quijtosnequi. 
<span class="verse" id="C213_8">8&#160;</span>Xitlaj oncaj yejhuan ica tiquixnamiquij on tlen melahuac, yej nochi ticchihuaj para ticpalehuiyaj on tlen melahuac. 
<span class="verse" id="C213_9">9&#160;</span>Tejhuamej, tej, tipaquisquej tla xnonequis chicahuac temechcastigarosquej, pampa on quijtosnequi ica cuajli nemohuicaj. Niman ticchihuaj oración para más xmoyectlalijtiacan. 
<span class="verse" id="C213_10">10&#160;</span>Nemechtlajcuilhuia in tlajcuilolamatl ijcuac xe nemechonta, para ijcuac nemotech najsis, ma ca nemopan yetiyas notlanahuatil yejhuan toTeco onechmacac. Yejhua onechmacac in tlanahuatijli para nemechiscaltis ipan nemotlaneltoc niman xpara nemechxoxotonis. </div>
<div class='p'>
<span class="verse" id="C213_11">11&#160;</span>Aman, nocnihuan, ican in tlajtojli tlami niquijcuilohua in tlajcuilolamatl. Xpiacan pactli. Xtejtemocan quen nenquichihuasquej nochi tlen cuajli. Xselican on tlen yonemechijlij ipan in tlajcuilolamatl. San se tlamachilistli xpiacan. Xpiacan yolsehuilistli, niman toDios yejhuan quitemaca yolsehuilistli niman tetlajsojtlalistli<a href='#FN77' epub:type='noteref' class='noteref'>*</a> nemohuan nemis. 
<span class="verse" id="C213_12">12&#160;</span>Cuajli xmotlajpalocan cada se ihuan ocsequimej ican tetlajsojtlalistli<a href='#FN78' epub:type='noteref' class='noteref'>†</a>. 
<span class="verse" id="C213_13">13&#160;</span>Nochimej on yejhuan iyaxcahuan<a href='#FN79' epub:type='noteref' class='noteref'>‡</a> Dios mechtlajpalohuaj. </div>
<div class='p'>
<span class="verse" id="C213_14">14&#160;</span>Xselican itlatiochihualis toTeco Jesucristo niman itetlajsojtlalis Dios. Niman on Espíritu Santo nemohuan ma nemi. Ma ijcon nochihua.</div><div class="footnote">
<hr />
<aside epub:type='footnote' id="FN1"><p class="f"><a class="notebackref" href="#C21_1"><span class="notemark">*</span> 1:1</a>
 <span class="ft">le pertenecen; teaxcahuan, tehuaxcahuan, tetlatquihuan </span></p></aside>
<aside epub:type='footnote' id="FN2"><p class="f"><a class="notebackref" href="#C21_8"><span class="notemark">†</span> 1:8</a>
 <span class="ft">muy </span></p></aside>
<aside epub:type='footnote' id="FN3"><p class="f"><a class="notebackref" href="#C21_12"><span class="notemark">‡</span> 1:12</a>
 <span class="ft">nuestra sabiduría </span></p></aside>
<aside epub:type='footnote' id="FN4"><p class="f"><a class="notebackref" href="#C21_12"><span class="notemark">§</span> 1:12</a>
 <span class="ft">su amor </span></p></aside>
<aside epub:type='footnote' id="FN5"><p class="f"><a class="notebackref" href="#C21_13"><span class="notemark">*</span> 1:13</a>
 <span class="ft">nada; coxtla </span></p></aside>
<aside epub:type='footnote' id="FN6"><p class="f"><a class="notebackref" href="#C21_13"><span class="notemark">†</span> 1:13</a>
 <span class="ft">por qué; tline </span></p></aside>
<aside epub:type='footnote' id="FN7"><p class="f"><a class="notebackref" href="#C21_17"><span class="notemark">‡</span> 1:17</a>
 <span class="ft">después </span></p></aside>
<aside epub:type='footnote' id="FN8"><p class="f"><a class="notebackref" href="#C22_3"><span class="notemark">*</span> 2:3</a>
 <span class="ft">todos ustedes; nannochti, yemochimej, anochimej, innochimej, emmochimej </span></p></aside>
<aside epub:type='footnote' id="FN9"><p class="f"><a class="notebackref" href="#C22_8"><span class="notemark">†</span> 2:8</a>
 <span class="ft">todavía; sanquen </span></p></aside>
<aside epub:type='footnote' id="FN10"><p class="f"><a class="notebackref" href="#C22_8"><span class="notemark">‡</span> 2:8</a>
 <span class="ft">le aman </span></p></aside>
<aside epub:type='footnote' id="FN11"><p class="f"><a class="notebackref" href="#C22_16"><span class="notemark">§</span> 2:16</a>
 <span class="ft">veneno </span></p></aside>
<aside epub:type='footnote' id="FN12"><p class="f"><a class="notebackref" href="#C23_1"><span class="notemark">*</span> 3:1</a>
 <span class="ft">carta de recomendación </span></p></aside>
<aside epub:type='footnote' id="FN13"><p class="f"><a class="notebackref" href="#C23_7"><span class="notemark">†</span> 3:7</a>
 <span class="ft">muy </span></p></aside>
<aside epub:type='footnote' id="FN14"><p class="f"><a class="notebackref" href="#C23_13"><span class="notemark">‡</span> 3:13</a>
 <span class="ft">tela </span></p></aside>
<aside epub:type='footnote' id="FN15"><p class="f"><a class="notebackref" href="#C23_14"><span class="notemark">§</span> 3:14</a>
 <span class="ft">todavía; sanquen </span></p></aside>
<aside epub:type='footnote' id="FN16"><p class="f"><a class="notebackref" href="#C23_14"><span class="notemark">*</span> 3:14</a>
 <span class="ft">velo </span></p></aside>
<aside epub:type='footnote' id="FN17"><p class="f"><a class="notebackref" href="#C23_14"><span class="notemark">†</span> 3:14</a>
 <span class="ft">entendimiento de ellos </span></p></aside>
<aside epub:type='footnote' id="FN18"><p class="f"><a class="notebackref" href="#C24_1"><span class="notemark">*</span> 4:1</a>
 <span class="ft">su misericordia </span></p></aside>
<aside epub:type='footnote' id="FN19"><p class="f"><a class="notebackref" href="#C24_8"><span class="notemark">†</span> 4:8</a>
 <span class="ft">muchas </span></p></aside>
<aside epub:type='footnote' id="FN20"><p class="f"><a class="notebackref" href="#C24_8"><span class="notemark">‡</span> 4:8</a>
 <span class="ft">cosas </span></p></aside>
<aside epub:type='footnote' id="FN21"><p class="f"><a class="notebackref" href="#C24_14"><span class="notemark">§</span> 4:14</a>
 <span class="ft">lo resucitó; oquiyolitij </span></p></aside>
<aside epub:type='footnote' id="FN22"><p class="f"><a class="notebackref" href="#C24_16"><span class="notemark">*</span> 4:16</a>
 <span class="ft">nuestra esperanza </span></p></aside>
<aside epub:type='footnote' id="FN23"><p class="f"><a class="notebackref" href="#C25_2"><span class="notemark">*</span> 5:2</a>
 <span class="ft">mucho </span></p></aside>
<aside epub:type='footnote' id="FN24"><p class="f"><a class="notebackref" href="#C25_11"><span class="notemark">†</span> 5:11</a>
 <span class="ft">esperamos </span></p></aside>
<aside epub:type='footnote' id="FN25"><p class="f"><a class="notebackref" href="#C25_14"><span class="notemark">‡</span> 5:14</a>
 <span class="ft">su amor </span></p></aside>
<aside epub:type='footnote' id="FN26"><p class="f"><a class="notebackref" href="#C25_15"><span class="notemark">§</span> 5:15</a>
 <span class="ft">no lo posesionen; quinoaxcatican, quinohuaxcatican, quinotlatquitican </span></p></aside>
<aside epub:type='footnote' id="FN27"><p class="f"><a class="notebackref" href="#C25_17"><span class="notemark">*</span> 5:17</a>
 <span class="ft">cosas </span></p></aside>
<aside epub:type='footnote' id="FN28"><p class="f"><a class="notebackref" href="#C25_19"><span class="notemark">†</span> 5:19</a>
 <span class="ft">cruz </span></p></aside>
<aside epub:type='footnote' id="FN29"><p class="f"><a class="notebackref" href="#C26_1"><span class="notemark">*</span> 6:1</a>
 <span class="ft">mucho </span></p></aside>
<aside epub:type='footnote' id="FN30"><p class="f"><a class="notebackref" href="#C26_2"><span class="notemark">†</span> 6:2</a>
 <span class="ft">tuve misericordia </span></p></aside>
<aside epub:type='footnote' id="FN31"><p class="f"><a class="notebackref" href="#C26_4"><span class="notemark">‡</span> 6:4</a>
 <span class="ft">cosas </span></p></aside>
<aside epub:type='footnote' id="FN32"><p class="f"><a class="notebackref" href="#C26_6"><span class="notemark">§</span> 6:6</a>
 <span class="ft">conocimiento </span></p></aside>
<aside epub:type='footnote' id="FN33"><p class="f"><a class="notebackref" href="#C26_9"><span class="notemark">*</span> 6:9</a>
 <span class="ft">todavía; sanquen </span></p></aside>
<aside epub:type='footnote' id="FN34"><p class="f"><a class="notebackref" href="#C26_10"><span class="notemark">†</span> 6:10</a>
 <span class="ft">nada; coxtla </span></p></aside>
<aside epub:type='footnote' id="FN35"><p class="f"><a class="notebackref" href="#C26_16"><span class="notemark">‡</span> 6:16</a>
 <span class="ft">me pertenecen; noaxcahuan, nohuaxcahuan, notlatquicahuan </span></p></aside>
<aside epub:type='footnote' id="FN36"><p class="f"><a class="notebackref" href="#C27_2"><span class="notemark">*</span> 7:2</a>
 <span class="ft">amor </span></p></aside>
<aside epub:type='footnote' id="FN37"><p class="f"><a class="notebackref" href="#C27_4"><span class="notemark">†</span> 7:4</a>
 <span class="ft">muy </span></p></aside>
<aside epub:type='footnote' id="FN38"><p class="f"><a class="notebackref" href="#C27_15"><span class="notemark">‡</span> 7:15</a>
 <span class="ft">todos ustedes; nannochti, yemochimej, anochimej, innochimej, emmochimej </span></p></aside>
<aside epub:type='footnote' id="FN39"><p class="f"><a class="notebackref" href="#C28_1"><span class="notemark">*</span> 8:1</a>
 <span class="ft">su amor </span></p></aside>
<aside epub:type='footnote' id="FN40"><p class="f"><a class="notebackref" href="#C28_2"><span class="notemark">†</span> 8:2</a>
 <span class="ft">mucho </span></p></aside>
<aside epub:type='footnote' id="FN41"><p class="f"><a class="notebackref" href="#C28_9"><span class="notemark">‡</span> 8:9</a>
 <span class="ft">misericordioso </span></p></aside>
<aside epub:type='footnote' id="FN42"><p class="f"><a class="notebackref" href="#C28_15"><span class="notemark">§</span> 8:15</a>
 <span class="ft">nada; coxtla </span></p></aside>
<aside epub:type='footnote' id="FN43"><p class="f"><a class="notebackref" href="#C28_19"><span class="notemark">*</span> 8:19</a>
 <span class="ft">nuestro amor </span></p></aside>
<aside epub:type='footnote' id="FN44"><p class="f"><a class="notebackref" href="#C29_1"><span class="notemark">*</span> 9:1</a>
 <span class="ft">le pertenecen; iaxcahuan, ihuaxcahuan, itlatquihuan </span></p></aside>
<aside epub:type='footnote' id="FN45"><p class="f"><a class="notebackref" href="#C29_7"><span class="notemark">†</span> 9:7</a>
 <span class="ft">le ama </span></p></aside>
<aside epub:type='footnote' id="FN46"><p class="f"><a class="notebackref" href="#C29_8"><span class="notemark">‡</span> 9:8</a>
 <span class="ft">cosas </span></p></aside>
<aside epub:type='footnote' id="FN47"><p class="f"><a class="notebackref" href="#C29_14"><span class="notemark">§</span> 9:14</a>
 <span class="ft">misericordia </span></p></aside>
<aside epub:type='footnote' id="FN48"><p class="f"><a class="notebackref" href="#C210_1"><span class="notemark">*</span> 10:1</a>
 <span class="ft">su amor </span></p></aside>
<aside epub:type='footnote' id="FN49"><p class="f"><a class="notebackref" href="#C210_2"><span class="notemark">†</span> 10:2</a>
 <span class="ft">mucho </span></p></aside>
<aside epub:type='footnote' id="FN50"><p class="f"><a class="notebackref" href="#C210_2"><span class="notemark">‡</span> 10:2</a>
 <span class="ft">cosas </span></p></aside>
<aside epub:type='footnote' id="FN51"><p class="f"><a class="notebackref" href="#C210_6"><span class="notemark">§</span> 10:6</a>
 <span class="ft">todavía; sanquen </span></p></aside>
<aside epub:type='footnote' id="FN52"><p class="f"><a class="notebackref" href="#C210_8"><span class="notemark">*</span> 10:8</a>
 <span class="ft">nada; coxtla </span></p></aside>
<aside epub:type='footnote' id="FN53"><p class="f"><a class="notebackref" href="#C210_15"><span class="notemark">†</span> 10:15</a>
 <span class="ft">lo poseemos; tictoaxcatiaj, tictohuaxcatiaj, tictotlatquitiaj </span></p></aside>
<aside epub:type='footnote' id="FN54"><p class="f"><a class="notebackref" href="#C211_2"><span class="notemark">*</span> 11:2</a>
 <span class="ft">les amo </span></p></aside>
<aside epub:type='footnote' id="FN55"><p class="f"><a class="notebackref" href="#C211_5"><span class="notemark">†</span> 11:5</a>
 <span class="ft">muy </span></p></aside>
<aside epub:type='footnote' id="FN56"><p class="f"><a class="notebackref" href="#C211_6"><span class="notemark">‡</span> 11:6</a>
 <span class="ft">cosas </span></p></aside>
<aside epub:type='footnote' id="FN57"><p class="f"><a class="notebackref" href="#C211_7"><span class="notemark">§</span> 11:7</a>
 <span class="ft">nada; coxtla </span></p></aside>
<aside epub:type='footnote' id="FN58"><p class="f"><a class="notebackref" href="#C211_11"><span class="notemark">*</span> 11:11</a>
 <span class="ft">¿por qué?; ¿tline? </span></p></aside>
<aside epub:type='footnote' id="FN59"><p class="f"><a class="notebackref" href="#C211_14"><span class="notemark">†</span> 11:14</a>
 <span class="ft">ángel: Angeles tequitij ne ilhuicac niman nican ipan in tlalticpactli. </span></p></aside>
<aside epub:type='footnote' id="FN60"><p class="f"><a class="notebackref" href="#C211_20"><span class="notemark">‡</span> 11:20</a>
 <span class="ft">se posesionan de ustedes; mechnoaxcatiaj, mechnohuaxcatiaj, mechnotlatquitiaj </span></p></aside>
<aside epub:type='footnote' id="FN61"><p class="f"><a class="notebackref" href="#C211_21"><span class="notemark">§</span> 11:21</a>
 <span class="ft">cosas </span></p></aside>
<aside epub:type='footnote' id="FN62"><p class="f"><a class="notebackref" href="#C211_22"><span class="notemark">*</span> 11:22</a>
 <span class="ft">su familia </span></p></aside>
<aside epub:type='footnote' id="FN63"><p class="f"><a class="notebackref" href="#C211_24"><span class="notemark">†</span> 11:24</a>
 <span class="ft">Sempoajli quitosnequi veinte, niman sempoajli huan majtlactli ipan chicnahui quitosnequi treinta y nueve. </span></p></aside>
<aside epub:type='footnote' id="FN64"><p class="f"><a class="notebackref" href="#C211_25"><span class="notemark">‡</span> 11:25</a>
 <span class="ft">palos </span></p></aside>
<aside epub:type='footnote' id="FN65"><p class="f"><a class="notebackref" href="#C211_26"><span class="notemark">§</span> 11:26</a>
 <span class="ft">mis paisanos </span></p></aside>
<aside epub:type='footnote' id="FN66"><p class="f"><a class="notebackref" href="#C211_32"><span class="notemark">*</span> 11:32</a>
 <span class="ft">sus puertas </span></p></aside>
<aside epub:type='footnote' id="FN67"><p class="f"><a class="notebackref" href="#C212_1"><span class="notemark">*</span> 12:1</a>
 <span class="ft">nada; coxtla </span></p></aside>
<aside epub:type='footnote' id="FN68"><p class="f"><a class="notebackref" href="#C212_1"><span class="notemark">†</span> 12:1</a>
 <span class="ft">cosas </span></p></aside>
<aside epub:type='footnote' id="FN69"><p class="f"><a class="notebackref" href="#C212_7"><span class="notemark">‡</span> 12:7</a>
 <span class="ft">muy </span></p></aside>
<aside epub:type='footnote' id="FN70"><p class="f"><a class="notebackref" href="#C212_9"><span class="notemark">§</span> 12:9</a>
 <span class="ft">mi amor </span></p></aside>
<aside epub:type='footnote' id="FN71"><p class="f"><a class="notebackref" href="#C212_13"><span class="notemark">*</span> 12:13</a>
 <span class="ft">nada; coxtla </span></p></aside>
<aside epub:type='footnote' id="FN72"><p class="f"><a class="notebackref" href="#C212_15"><span class="notemark">†</span> 12:15</a>
 <span class="ft">les voy amando </span></p></aside>
<aside epub:type='footnote' id="FN73"><p class="f"><a class="notebackref" href="#C213_2"><span class="notemark">*</span> 13:2</a>
 <span class="ft">todavía; sanquen </span></p></aside>
<aside epub:type='footnote' id="FN74"><p class="f"><a class="notebackref" href="#C213_4"><span class="notemark">†</span> 13:4</a>
 <span class="ft">lo crucificaron </span></p></aside>
<aside epub:type='footnote' id="FN75"><p class="f"><a class="notebackref" href="#C213_4"><span class="notemark">‡</span> 13:4</a>
 <span class="ft">cruz </span></p></aside>
<aside epub:type='footnote' id="FN76"><p class="f"><a class="notebackref" href="#C213_7"><span class="notemark">§</span> 13:7</a>
 <span class="ft">nada; coxtla </span></p></aside>
<aside epub:type='footnote' id="FN77"><p class="f"><a class="notebackref" href="#C213_11"><span class="notemark">*</span> 13:11</a>
 <span class="ft">amor </span></p></aside>
<aside epub:type='footnote' id="FN78"><p class="f"><a class="notebackref" href="#C213_12"><span class="notemark">†</span> 13:12</a>
 <span class="ft">Ipan griego quijtohua: “ican yectli tlatencuajli.” Tlatencuajli quitosnequi beso. </span></p></aside>
<aside epub:type='footnote' id="FN79"><p class="f"><a class="notebackref" href="#C213_13"><span class="notemark">‡</span> 13:13</a>
 <span class="ft">le pertenecen; iaxcahuan, ihuaxcauhuan, itlatquihuan </span></p></aside>

<hr />
</div>
</div></body></html>
