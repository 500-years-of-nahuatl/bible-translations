<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="ngu" dir="ltr">
<head>
<meta charset="UTF-8" />
<link rel="stylesheet" href="epub.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width, height=device-height"/>
<title>In yencuic iyectlajtoltzin Dios itech ica toTeco Jesucristo FILIPENSES 1</title>
</head>
<body dir='ltr'>
<ul class='tnav'>
<li><a href='index.xhtml'>FILIPENSES</a></li>
</ul><ul class='tnav'><li><a href='PHP.xhtml#PP1_0'>1</a></li>
<li><a href='PHP.xhtml#PP2_0'>2</a></li>
<li><a href='PHP.xhtml#PP3_0'>3</a></li>
<li><a href='PHP.xhtml#PP4_0'>4</a></li>
</ul>

<div class='main' id='PP0_0'>

<div class='mt'>FILIPENSES </div>
<div class='mt2'>ITLAJCUILOL ON APÓSTOL SAN PABLO PARA ON FILIPENSES  </div>
<div class='psalmlabel' id='PP1_0'> 1</div>
<div class='s'>Ijcuac tzacuticatca Pablo quintlajcuilhuiya on tlaneltocaquej yejhuan chantij ne Filipos </div>
<div class='p'>

<span class="verse" id="PP1_1">1&#160;</span>Nejhua, Pablo, niman Timoteo, yejhuan itequipanojcahuan Jesucristo, temechtlajcuilhuiyaj nochimej nemejhuamej yejhuan neniyaxcahuan<a href='#FN1' epub:type='noteref' class='noteref'>*</a> Dios yejhuan nennemij ne ipan on hueyican itoca Filipos. Temechtlajpalohuaj nemejhuamej yejhuan nentlayecanaj intech iconehuan Dios, niman no on yejhuan tlapalehuijquej, niman nochimej on yejhuan iconehuan Dios itechcopa Cristo Jesús. 
<span class="verse" id="PP1_2">2&#160;</span>Ma Dios niman toTeco Jesucristo mechtiochihuacan niman ma mechyolsehuican. </div>
<div class='s'>Oquichiu oración Pablo impampa on tlaneltocaquej </div>
<div class='p'>
<span class="verse" id="PP1_3">3&#160;</span>Nochipa ijcuac nemechelnamiqui, nicmaca tlaxtlahuijli noDios. 
<span class="verse" id="PP1_4">4&#160;</span>Ijcuac nicchihua oración para nemejhuamej, nochipa nicchihua ican pactli, 
<span class="verse" id="PP1_5">5&#160;</span>pampa desde onenquiselijquej on cuajli tlajtojli yejhuan quitemaca temaquixtilistli hasta aman, nohuan nentequitij para ticteijliaj on cuajli temachtijli. 
<span class="verse" id="PP1_6">6&#160;</span>Cuajli Nicyolmatzticaj ica Dios, yejhuan opeu quichihua cuajli itequiu ipan nemoyojlo, quichijtias hasta ipan on tonajli ijcuac Jesucristo huajlas. 
<span class="verse" id="PP1_7">7&#160;</span>Cuajli ijcon nicnemilis nemotech, pampa nemechpia ipan noyojlo, niman pampa nemejhuamej onenquiselijquej on iteicnelilis<a href='#FN2' epub:type='noteref' class='noteref'>†</a> Dios quen nejhua onicselij. Ijcon nochihua masqui nitzacuticaj, noso ninemi imixpan on tequihuajquej campa nicmanahuiya on cuajli tlajtojli yejhuan quitemaca temaquixtilistli, campa niquintitia ica on yejhua tlen melahuac. 
<span class="verse" id="PP1_8">8&#160;</span>Dios quimati ica sanoyej<a href='#FN3' epub:type='noteref' class='noteref'>‡</a> nemechtlajsojtla<a href='#FN4' epub:type='noteref' class='noteref'>§</a> nemochimej<a href='#FN5' epub:type='noteref' class='noteref'>*</a> sa no ijqui quen Jesucristo mechtlajsojtla. </div>
<div class='p'>
<span class="verse" id="PP1_9">9&#160;</span>Nictlajtlani ipan nooración para más ma miyequiya nemotetlajsojtlalis, nemotlaixmachilis niman nemocajsicamatilis, 
<span class="verse" id="PP1_10">10&#160;</span>para ijcon nochipa nenquimatisquej quen ijqui nenquitlapejpenisquej on tlen más cuajli. Ijcon huelis nenquipiasquej se nemilistli chipahuac, niman xonyas tlinon mechtlajtlacolmacas ijcuac Cristo huajlas. 
<span class="verse" id="PP1_11">11&#160;</span>Ijcon nenquichihuasquej nochi on tlen cuajli pampa Cristo mechpalehuis. Niman ijcon nencueyilisquej Dios, niman yejhua quiselis on yectenehualistli. </div>
<div class='s'>Para nejhua nemilistli sa no yejhua Cristo </div>
<div class='p'>
<span class="verse" id="PP1_12">12&#160;</span>Nocnihuan, nicnequi xmatican ica aman más miyec tlacatl caqui niman quineltoca on cuajli tlajtojli yejhuan quitemaca temaquixtilistli ipampa nochi tlen nopan onochiu. 
<span class="verse" id="PP1_13">13&#160;</span>Aman, tej, nochimej on soldados yejhuan nemij ipan palacio, niman nochimej ocsequimej quimatztoquej ica nitzacuticaj pampa nicneltoca Cristo. 
<span class="verse" id="PP1_14">14&#160;</span>Niman más miyequej tocnihuan quipiaj ipan inyojlo para quitemachtiaj on itlajtol Dios ican más yolchicahualistli, niman xican nemojtijli, pampa nican nitzacuticaj. </div>
<div class='p'>
<span class="verse" id="PP1_15-17">15-17&#160;</span>On, tej, melahuac ica sequimej quiteijliaj on temachtilistli ica Cristo pampa nechnexicolitaj niman pampa nechyecapanahuisnequij ican on tetlacaitalistli yejhuan nemotech nicpia. Yejhuamej quiteijliaj on temachtijli xican yolchipahualistli, niman quinequij nohueyilisquej. No ijqui quinemiliaj nechtlajyohuiltisquej aman chica nitzacticaj. Pero ocsequimej quiteijliaj on temachtilistli ican cuajli inyojlo. Yejhuamej quichihuaj ican tetlajsojtlalistli<a href='#FN6' epub:type='noteref' class='noteref'>†</a>, pampa quimatztoquej ica Dios oquitecahuilij para onechtzacuquej para nicmanahuis on cuajli tlajtojli yejhuan quitemaca temaquixtilistli. 
<span class="verse" id="PP1_18">18&#160;</span>Pero xhueyiquitosnequi tla on tlacamej quiteijliaj itech ica Cristo ican cuajli inyojlo noso ca. Yej on hueyiquitosnequi ica quiteijliaj itech Cristo. </div>
<div class='p'>
<span class="verse" id="PP1_19">19&#160;</span>Niman yejhua in nechpactia, pampa nicmatzticaj ica ican nemooraciones niman ican itlapalehuilis iEspíritu Jesucristo, nochi cuajli nopan nochihuas. 
<span class="verse" id="PP1_20">20&#160;</span>Tlinon nejhua sanoyej nicnequi niman niccha ma ca nicmatis pinahualistli ixpan Dios, yej nitlajtos ican nochi yolchicahualistli para Cristo quen nochipa onitlajtoj. Niman nejhua nicnequi ica nicueyilis Cristo ican notlalnacayo. Niman xnotequiu<a href='#FN7' epub:type='noteref' class='noteref'>‡</a> quen ijqui tla ican nonemilis noso ican nomiquilis. 
<span class="verse" id="PP1_21">21&#160;</span>Tla ninemis huelis nictequipanos Cristo, niman tla nimiquis nictlanis nochi on tlen Dios nechmacas. 
<span class="verse" id="PP1_22">22&#160;</span>Tla ninemis ipan in tlalticpactli, huelis más nitequitis para Cristo. Yejhua ica xhueli nicmati catlejhua más nicnequi, tla miquilistli noso nemilistli. 
<span class="verse" id="PP1_23">23&#160;</span>Sanoyej ohuijticaj<a href='#FN8' epub:type='noteref' class='noteref'>§</a> para nicmati catlejhua más nicnequi. Nicnequi nimiquis para nias itech Cristo, pampa on más cuajli yesquia para nejhua. 
<span class="verse" id="PP1_24">24&#160;</span>Pero más cuajli para nemejhuamej ninemis ipan in tlalticpactli, para huelis nemechpalehuis. 
<span class="verse" id="PP1_25">25&#160;</span>Yejhua ica cuajli nicyolmatzticaj ica nemohuan ninocahuas para nemechpalehuis más nemoscaltisquej, niman para más nenquipiasquej paquilistli ipan nemotlaneltoc. 
<span class="verse" id="PP1_26">26&#160;</span>Yejhua ica, ijcuac ocsejpa nemohuan ninemis, más nencueyilisquej Cristo Jesús, pampa ocsejpa nemohuan ninemis. </div>
<div class='p'>
<span class="verse" id="PP1_27">27&#160;</span>On tlinon más hueyi quijtosnequi para nemejhuamej, xnemican quen se yejhuan oquiselij on cuajli tlajtojli yejhuan quitemaca temaquixtilistli nonequi nemis. Ijcon tla nejhua nias nemechontas, noso huejca ninemis nemotech, nechijlisquej ica nemejhuamej nenmelajcanemij san secan. Nechijlisquej ica nentequitij ican se tlamachilistli niman se nemoyojlo para on tlaneltoctli yejhuan hualehua itech on temachtijli yejhuan quitemaca temaquixtilistli. 
<span class="verse" id="PP1_28">28&#160;</span>Ijcon, tej, xnemocahuiliaj ma mechmomojtican on yejhuan nemotlahuelicnihuan. Tla xnemomojtiaj, nenquintitiaj ica yejhuamej yahuij ipan ixpolohuilistli. Pero no ijqui nenquintitiaj ica sa no yejhua Dios mechmaquixtis. 
<span class="verse" id="PP1_29">29&#160;</span>Ipampa Cristo, Dios omechmacac tonaltin xsan para nenquineltocasquej Cristo, yej para no nentlajyohuisquej ipampa. 
<span class="verse" id="PP1_30">30&#160;</span>Nemejhuamej niman nejhua sa no yejhua lucha ipan tinemij. Aman yonenquitaquej quen ijqui yonilucharoj niman ocsequimej no mechijliaj quen ijqui nilucharotiu.  </div>
<div class='psalmlabel' id='PP2_0'> 2</div>
<div class='s'>Iyolyemanilis niman ihueyilis Cristo </div>
<div class='p'>
<span class="verse" id="PP2_1">1&#160;</span>Cristo nochi ica mechyolehua, pampa san secan ihuan nennemij, niman itetlajsojtlalis<a href='#FN9' epub:type='noteref' class='noteref'>*</a> mechyoltlalia. Nennemij san secan ihuan iEspíritu Dios, niman nenquixmatij itetlajsojtlalis niman iteicnelilis<a href='#FN10' epub:type='noteref' class='noteref'>†</a>. 
<span class="verse" id="PP2_2">2&#160;</span>Yejhua ica, xnechajxiltilican on pactli. Xpiacan san se tlanemilijli. Cada se xmomatican san ican se tetlajsojtlalistli. San se moyojlo niman san se tlamachilistli xpiacan. 
<span class="verse" id="PP2_3">3&#160;</span>Ma ca itlaj xchihuacan ican nexicojli nion pampa nenquinequij nemohueyimatisquej, yej ican yolyemanilistli xmomatican ica ocsequimej más huejhueyixtoquej xquen nemejhuamej. 
<span class="verse" id="PP2_4">4&#160;</span>Ma ca xchihuacan on tlen cuajli san para nemejhuamej, yej no xquinchihuilican on ocsequimej on tlen no cuajli para yejhuamej. </div>
<div class='p'>
<span class="verse" id="PP2_5">5&#160;</span>Xtlanemilican no ijqui quen Cristo tlanemiliaya. 
<span class="verse" id="PP2_6">6&#160;</span>Masqui Cristo sa no yejhua Dios, yejhua oquinocahualtij on tlajtlamach yejhuan Dios quimelahua<a href='#FN11' epub:type='noteref' class='noteref'>‡</a> quipia. Yejhua ica tej, para achitzin tiempo xoc onenquen Dios nemi. 
<span class="verse" id="PP2_7">7&#160;</span>Ijcon xoquipix ihueyilis Dios niman onochiu quen se tetequichihuilijquetl. 
<span class="verse" id="PP2_8">8&#160;</span>Niman ijcuac onochiu tlacatl, yejhua onocnonelij, niman oquitlacamat Dios hasta queman omic, masqui on imiquilis sanoyej<a href='#FN12' epub:type='noteref' class='noteref'>§</a> tepinajtij catca ne ipan cojnepanojli<a href='#FN13' epub:type='noteref' class='noteref'>*</a>. </div>
<div class='p'>
<span class="verse" id="PP2_9">9&#160;</span>Yejhua ica Dios oquimacac más hueyilistli yejhuan xacaj ocse quipia, niman tlanahuatijli on yejhuan más hueyi quijtosnequi xquen yacaj ocse quipia. 
<span class="verse" id="PP2_10">10&#160;</span>Dios oquimacac on hueyilistli niman tequihuajyotl para nochimej on yejhuan nemij ne ilhuicac niman ipan in tlalticpactli, niman no on yejhuan yomiquej ma notlacuenquetzacan ixpan ijcuac caquisquej itocatzin. 
<span class="verse" id="PP2_11">11&#160;</span>Ijcon oquichiu para nochimej ma quixmatican niman ma quijtocan ica yejhua inTeco, niman ijcon Dios toTajtzin quiselis hueyilistli. </div>
<div class='s'>On tlaneltocaquej quen tlahuiltin ipan in tlalticpactli </div>
<div class='p'>
<span class="verse" id="PP2_12">12&#160;</span>Ijcon, tej, notlajsojcaicnihuan, ijcon quen nemejhuamej nochipa nennechtlacamatij ijcuac nemohuan ninemi, xnechtlacamatican más aman ica huejca ninemi. Aman ica xnemohuan ninemi, sa no nemejhuamej xmotequimacatiacan itech nemomaquixtilis ican yolyemanilistli niman nemojtijli. 
<span class="verse" id="PP2_13">13&#160;</span>Ijquin xchihuacan, pampa Dios tequiti ipan nemoyojlo. Yejhua mechchihualtia sanquen nenquinequij niman nenhuelij nenquichihuasquej on cuajli yejhuan quipactia. 
<span class="verse" id="PP2_14">14&#160;</span>Xchihuacan nochi tlajtlamach<a href='#FN14' epub:type='noteref' class='noteref'>†</a> ma ca ican tlahueltlajtojli nion ma ca ican camahuijsoquilistli, 
<span class="verse" id="PP2_15">15&#160;</span>para xonyas tlinon ica mechtlajtlacolmacasquej niman para nenchipajtiasquej. Ijcon xchihuacan para intlajcotian on xcuajcualtin tlacamej yejhuan xcuajli tlanemiliaj, ma mechitacan ica nenteconehuan xican ijtlacohualistli itech Dios. Nemejhuamej nempetlanij intlajcotian on xcuajcualtin tlacamej quen on sitlalimej petlanij ne ipan cielo chica nemejhuamej nenquitemachtijtoquej on temachtilistli yejhuan quitemaca yencuic nemilistli. 
<span class="verse" id="PP2_16">16&#160;</span>Ijcon xchihuacan para ijcuac huajlas Cristo, nipaquis, pampa nicmatis ica on tequitl yejhuan onicchiu nemotzajlan xsanencaj onicchiu. 
<span class="verse" id="PP2_17">17&#160;</span>Nemejhuamej nenquimacaj Dios se huentli. On nemotlaneltoc yejhua huentli. Tla nimiquis, nipaquis, niman on pactli nemohuan nicpanos, pampa ica on noyesyo yejhua ica naxitis nemohuen. 
<span class="verse" id="PP2_18">18&#160;</span>Yejhua ica, tej, xpaquican, niman nohuan xpiacan paquilistli. </div>
<div class='s'>Timoteo niman Epafrodito </div>
<div class='p'>
<span class="verse" id="PP2_19">19&#160;</span>Tla toTeco Jesús quinequi, saniman nictitlanis Timoteo para mechontas. Nicmatzticaj ica ijcuac ocsejpa huajlas notech, nechpactis ica on tlen de nemejhuamej nechijlis. 
<span class="verse" id="PP2_20">20&#160;</span>Xnicpia ocse yejhuan no ijqui quinemilia quen nejhua, yejhuan melahuac notequimacas de nochi tlen cuajli para nemejhuamej. 
<span class="verse" id="PP2_21">21&#160;</span>Ocsequimej quitejtemohuaj nochi tlen cuajli san para yejhuamej, niman xejhua on yejhuan para Cristo Jesús. 
<span class="verse" id="PP2_22">22&#160;</span>Pero nemejhuamej nenquimatztoquej quen ijqui Timoteo quiteititia icuajlilis. Nenquimatztoquej quen ijqui tequipanohua nohuan ipan on cuajli tlajtojli yejhua quitemaca temaquixtilistli quen se conetl yejhuan quipalehuiya itaj. 
<span class="verse" id="PP2_23">23&#160;</span>Yejhua ica, tej, nitlamacha saniman yejhua nemechtitlanilis ijcuac yoniquitac quen ijqui nopan nochihuas. 
<span class="verse" id="PP2_24">24&#160;</span>Niman cuajli nicmati ica tla toTeco quinequi, nejhua no saniman nemechitas. </div>
<div class='p'>
<span class="verse" id="PP2_25">25&#160;</span>Nicnemilia nonequi nemechtitlanilis tocniu Epafrodito nemotlanahuatijcau yejhuan onencuajtitlanquej para nechpalehuis ipan nochi tlen nechpolojticaj. Yejhua nocniu itech Cristo niman notequipanojcaxiu ipan in tequitl niman ipan in tlajyohuilistli. 
<span class="verse" id="PP2_26">26&#160;</span>Nicnemilia nonequi nemechtitlanilis pampa sanoyej quinequi mechitas nemochimej<a href='#FN15' epub:type='noteref' class='noteref'>‡</a>. Yejhua mechelnamiqui ican ajmantli pampa nemejhuamej onenquimatquej ica yejhua cualohuaya. 
<span class="verse" id="PP2_27">27&#160;</span>Melahuac yejhua cualohuaya, niman ye miquiya. Pero Dios oquicnelij<a href='#FN16' epub:type='noteref' class='noteref'>§</a>, niman xsan yejhua. Nejhua no onechicnelij para xonicpix más ajmantli de in yejhuan ye nicpia. 
<span class="verse" id="PP2_28">28&#160;</span>Yejhua ica más nicnequi para nictitlanis, para ijcuac ocsejpa nenquitasquej nempaquisquej. Niman no ijqui nejhua xmás ninajmantias ijcuac nicmatis ica nemejhuamej yonenquitaquej ica xoc cualo. 
<span class="verse" id="PP2_29">29&#160;</span>Xselican ican nochi yolpactli quen itequitcau toTeco, niman nochipa xpiacan tetlacaitalistli intech on yejhuan no ijqui quen yejhua. 
<span class="verse" id="PP2_30">30&#160;</span>Ijcon xselican pampa yejhua ye miquiya pampa quitequipanohua Cristo. Oquitlalij inemilis ne campa huelisquiaj miquisquia san para onechpalehuico ica on yejhuan nemejhuamej xohuel ica onennechpalehuijquej.  </div>
<div class='psalmlabel' id='PP3_0'> 3</div>
<div class='s'>On tlen melahuac melajcatlalilistli </div>
<div class='p'>
<span class="verse" id="PP3_1">1&#160;</span>Niman aman nocnihuan, xpaquican pampa nenteyaxcahuan<a href='#FN17' epub:type='noteref' class='noteref'>*</a> itech toTeco. Para nejhua xnechpajsolohua ocsejpa nemechijlis on tlen yonemechtlajcuilhuijca, niman cuajli para ocsejpa niquijtos para nenmelajcanemisquej ipan nemotlaneltoc. </div>
<div class='p'>
<span class="verse" id="PP3_2">2&#160;</span>Xmotacan sa no nemejhuamej itech on yejhuan quichihuaj on tlen xcuajli niman quinequij quitetlalilisquej ipan tenacayo on nescayotl itoca circuncisión. 
<span class="verse" id="PP3_3">3&#160;</span>On nescayotl yejhuan tlen melahuac sa no tejhuamej ticteititiaj pampa ticmahuistiliaj Dios itechcopa on Espíritu Santo, niman tipaquij pampa tinemij san secan ihuan Cristo Jesús. Niman no ticteititiaj on nescayotl pampa xtictlaliaj toyojlo para ticselisquej temaquixtilistli itech on tlen nochihua ipan tonacayo. </div>
<div class='p'>
<span class="verse" id="PP3_4">4&#160;</span>Xnictlalia noyojlo itech nonacayo, masqui nihuelisquia nictlalisquia. Tla yacaj quipia quen ijqui confiaros on nacatl, nejhua más sanoyej<a href='#FN18' epub:type='noteref' class='noteref'>†</a>, 
<span class="verse" id="PP3_5">5&#160;</span>pampa ipan chicueyi tonajli ijcuac oninen onicselij ipan nonacayo on nescayotl itoca circuncisión. No ijqui nejhua nihebreo, niman nihualehua itech noachtojtataj Benjamín. No nitlajtlajtohua ica on tlajtojli itoca hebreo yejhuan intlajtol notajhuan, niman cuajli oniquejeu on tlanahuatijli pampa nifariseo catca. 
<span class="verse" id="PP3_6">6&#160;</span>Sanoyej oniquintlahuelitac niman oniquintlajyohuiltij on yejhuan quineltocaj Cristo. Niyolmelaqui catcaj. Xacaj quipiaya tlinon quijtos notechcopa, pampa onicchiu nochi quen on tlanahuajtijli quijtohua. 
<span class="verse" id="PP3_7">7&#160;</span>Pero in miyec tlajtlamach<a href='#FN19' epub:type='noteref' class='noteref'>‡</a> yejhuan achtoj sanoyej hueyi quijtosnequiyaj para nejhua, aman niquita quen on yejhuan xijtla quijtosnequij ipampa Cristo. 
<span class="verse" id="PP3_8">8&#160;</span>Xoc hueyi quijtosnequij on tlajtlamach pampa más hueyi quijtosnequi niquixmati Jesucristo quen noTeco. Ipampa Cristo nochi on tlajtlamach onicau niman nicpohua quen itlaj tlasojli para hueli nicnoyaxcatia Cristo, 
<span class="verse" id="PP3_9">9&#160;</span>niman para Dios nechita san secan ninemi ihuan Cristo. Yejhua nechita ica niyolmelajcatlacatl, xpampa onicchiu nochi tlen on tlanahuajtijli quijtohua, yej pampa nicneltoca noCristo. In yolmelajquilistli Dios techmaca itechcopa totlaneltoc. 
<span class="verse" id="PP3_10">10&#160;</span>Nicnequi niquixmatis Cristo, niman ipan in nemilistli yejhuan amantzin nicpia nicnequi nicpias on ipoder yejhuan oquiselij ijcuac oyoliu<a href='#FN20' epub:type='noteref' class='noteref'>§</a> niman onoquetzteu ipan itlalcon. Niman no nicnequi niquijyohuis on tlen yejhua quijyohuiya, niman nimiquis quen yejhua omic. 
<span class="verse" id="PP3_11">11&#160;</span>Niman nitlamacha ica no nihuelis niyolihuis niman ninoquetztehuas intech on mimiquej. </div>
<div class='s'>Xmocojtilican para nennemisquej quen Dios quinequi </div>
<div class='p'>
<span class="verse" id="PP3_12">12&#160;</span>Yejhua in xniquijtosnequi tla nochi in ye nicpia, noso tla aman najsiticaj se tlacatl yejhuan nochi cuajli. Pero quemaj ninocojtilijtiu niman nitlamacha ica ajsis on tonajli ijcuac ninemis quen Cristo quinequi, pampa yejhua ica Cristo onechnotz achtoj. 
<span class="verse" id="PP3_13">13&#160;</span>Nocnihuan, masqui xcuajli najsiticaj ninemi quen Cristo quinequi, niquelcahua nochi tlen nocahua tlacuitlapan niman nicchihua canica para nicajsis on tlen oncaj tlayecapan, para yejhua ica ninajxitijtias quen se tlacatl yejhuan nochi cuajli. 
<span class="verse" id="PP3_14">14&#160;</span>Ijcon quen se telpochtli yejhuan tehuan notlatlalohua campa notlatlanij sanoyej noyolchicahua para tetlanis, nejhua no ijqui. Sanoyej ninoyolchicahua para nictlanis on tetlayocolijli yejhuan Dios quinequi nicselis ne ilhuicac pampa ninemi san secan ihuan Cristo Jesús. </div>
<div class='p'>
<span class="verse" id="PP3_15">15&#160;</span>Ijcon, tej, nochimej nemejhuamej yejhuan cuajli yochicau nemonemilis ipan on tlaneltoctli, no ijqui nonequi xnemilican quen nejhua nicnemilia. Tla itlaj ocse tlamantli nenquinemiliaj ocse tlamantic, Dios no mechititis yejhua in. 
<span class="verse" id="PP3_16">16&#160;</span>Pero yej quemaj, ma tiquejehuacan nochi on tlen cuajli yejhuan yotictajxilijquej. </div>
<div class='p'>
<span class="verse" id="PP3_17">17&#160;</span>Nocnihuan, san secan xtocacan noejemplo. Niman xquintacan on yejhuan quitocaj noejemplo, 
<span class="verse" id="PP3_18">18&#160;</span>pampa miyecpa yonemechijlij niman ocsejpa nemechijlia hasta ican nixayo, ica miyequej nemij quen tlahuelicniutin itech on tlen onochiu ipan icojnepanol<a href='#FN21' epub:type='noteref' class='noteref'>*</a> Cristo. 
<span class="verse" id="PP3_19">19&#160;</span>Yejcos on tonajli ijcuac sa no yejhuamej noxoxotonisquej. Yejhuamej sa quimahuistiliaj quen dioses yesquiaj on xcuajcualtin tlajtlamach yejhuan quelehuiaj. Yejhuamej nohueyimatij ica on tlin quitocarohua pinahuasquiaj. Yejhuamej sa comatztoquej on tlajtlamach yejhuan para in tlalticpactli. 
<span class="verse" id="PP3_20">20&#160;</span>Pero tejhuamej ye tichanejquej ne ilhuicac. Niman aman sa ticchixtoquej on toTemaquixtijcau toTeco Jesucristo ma hualehua de ne ilhuicac. 
<span class="verse" id="PP3_21">21&#160;</span>Cada se de tejhuamej yejhua techpatilis totlalticpacnacayo yejhuan xcojtic, para no ijqui nocahuas quen yejhua iilhuicaccuerpo yejhuan oquiselij ijcuac otlejcoc ne ilhuicac. Ijcon quichihuas ican ipoder yejhuan quipia para quimandarohua nochi tlajtlamach.  </div>
<div class='psalmlabel' id='PP4_0'> 4</div>
<div class='p'>
<span class="verse" id="PP4_1">1&#160;</span>Yejhua ica xmelajcanemican san secan ihuan toTeco, notlajsojcaicnihuan. Nemechtlajsojtla<a href='#FN22' epub:type='noteref' class='noteref'>*</a> niman sanoyej<a href='#FN23' epub:type='noteref' class='noteref'>†</a> nicnequi nemechitas. Nemejhuamej nennopaquilis niman nennotetlayocolil. </div>
<div class='s'>Nochipa xpactican itech toTeco </div>
<div class='p'>
<span class="verse" id="PP4_2">2&#160;</span>Sanoyej niquintlajtlanilia on sihuamej, Evodia niman Síntique, ma quipiacan san se inyojlo quen icniutin itech toTeco. 
<span class="verse" id="PP4_3">3&#160;</span>Niman tejhua, notequipanojcaxiu yejhuan xcaman timocahua nohuan ipan in tequitl, nimitztlajtlanilia xquimpalehui yejhuamej in tocnihuan, pampa yejhuamej cuajli nohuan oquixicojquej on chicajcatequitl yejhuan oticchijquej ica on cuajli tlajtojli yejhuan quitemaca temaquixtilistli. Yejhuamej no otequitquej san secan ihuan Clemente niman ocsequimej yejhuan nohuan otequitquej. Yejhuamej intoca ye tlajcuilolnestoquej ne ipan on tlajcuilolamatl campa oncaj intoca on yejhuan quipiaj nemilistli para nochipa. </div>
<div class='p'>
<span class="verse" id="PP4_4">4&#160;</span>Nochipa xpaquican itech toTeco. Ocsejpa niquijtohua: ¡xpaquican! 
<span class="verse" id="PP4_5">5&#160;</span>Nochi tlacatl ma quita ica nentenotzquej. Ye nisiu para huajlas toTeco. 
<span class="verse" id="PP4_6">6&#160;</span>Ma ca itlaj xcomatztiacan, yej nochipa xchihuacan oración, niman xtlajtlanilican Dios ican tlaxtlahuijli nochi tlen mechpolohua. 
<span class="verse" id="PP4_7">7&#160;</span>Ijcon Dios mechmacas yolsehuilistli on yejhuan más hueyi de nochi quech se tlacatl huelis cajsicamatis. Niman in yolsehuilistli quejehuas nemoyojlo niman nemotlamachilis pampa itechcopa Cristo Jesús nennemij san secan ihuan. </div>
<div class='s'>Xtlanemilican itech on tlen cuajli </div>
<div class='p'>
<span class="verse" id="PP4_8">8&#160;</span>Sa ica nochi, nocnihuan, xnemilican nochi tlen melahuac, nochi yejhuan quimelahua<a href='#FN24' epub:type='noteref' class='noteref'>‡</a> tetlacaitalistli, nochi tlen melajqui, nochi tlen chipahuac, nochi tlen xtetlahueltia, niman nochi yejhuan quimelahua yectenehualistli. Xnemilican nochi tlen más cuajli niman yejhuan quitocarohua quiyectenehuasquej. 
<span class="verse" id="PP4_9">9&#160;</span>Xchihuacan on tlinon onemechmachtij, niman onenquiselijquej notech, niman on tlen notech onencacquej, niman onenquitaquej onicchiu. Ijcon xchihuacan, niman Dios yejhuan mechmaca yolsehuilistli nemohuan nemis. </div>
<div class='s'>Intetlayocolil on filipenses para Pablo </div>
<div class='p'>
<span class="verse" id="PP4_10">10&#160;</span>Sanoyej nipaqui itech toTeco, pampa nemejhuamej ocsejpa opeu nennechpalehuiyaj ican tomin. In xquijtosnequi tla onennechelcajcaj ica nennechpalehuisquej, yej nemejhuamej xnenquipiayaj. 
<span class="verse" id="PP4_11">11&#160;</span>Niman xniquijtohua pampa nechpolojticaj, pampa nejhua ye nicmati quen ninemi ican pactli san ica on tlen nicpia. 
<span class="verse" id="PP4_12">12&#160;</span>Nicmatzticaj quen ijqui ninemi ipan mayantli, niman nicmatzticaj quen ijqui nicpia miyec tlaitlaj. Nicmatzticaj quen ijqui niteixnamiqui san quemanon, tla ijcuac nejhua nixhuiticaj noso ijcuac napismiqui, tla ijcuac nicpia miyec noso tla ijcuac nechpolojticaj. 
<span class="verse" id="PP4_13">13&#160;</span>Nochi nihueli nicxicohua tlen nopan huajlau pampa Cristo yejhua nechpalehuiya. </div>
<div class='p'>
<span class="verse" id="PP4_14">14&#160;</span>Pero yej quemaj, cuajli onenquichijquej para nohuan onenquijyohuijquej on mayantli. 
<span class="verse" id="PP4_15">15&#160;</span>Nemejhuamej, yejhuan nenchantij ipan on hueyican itoca Filipos, nenquimatztoquej ica ijcuac achtopa oniquis ipan nemoregión de Macedonia ijcuac yonemechijlijca on cuajli tlajtojli yejhuan quitemaca temaquixtilistli, xacaj ocsequimej tlaneltocaquej onechpalehuijquej ican tetlayocolijli nion oquiselijquej tlatiochihualistli, yej san nemejhuamej. 
<span class="verse" id="PP4_16">16&#160;</span>Chica nejhua oc<a href='#FN25' epub:type='noteref' class='noteref'>§</a> ninemiya ne Tesalónica, nemejhuamej onennechtitlanilijquej ofrendas quesquipa. 
<span class="verse" id="PP4_17">17&#160;</span>Xquijtosnequi tla sa nipacticaj pampa itlaj nicselia. Yej tlinon nejhua nicnequi más xmiyequilican nemotetlayocolil ne ixpan Dios. 
<span class="verse" id="PP4_18">18&#160;</span>Niman nejhua yonicselij nochi, niman hasta más quech nonequi. Desde onennechajtitlanilijquej nemotetlayocolil itechcopa Epafrodito, xoc nechpolohua. In tomin quen itlaj on ajhuiyac popochtli<a href='#FN26' epub:type='noteref' class='noteref'>*</a> yejhuan on tlacamej quipopotzaj ijcuac quimacaj Dios se huentli, yejhuan Dios quiselia, niman quipactia. 
<span class="verse" id="PP4_19">19&#160;</span>NoDios mechmacas nochi tlen nemejhuamej mechpolohua itechcopa ihueyi riquezas yejhuan oncaj ihuan Cristo Jesús. 
<span class="verse" id="PP4_20">20&#160;</span>Dios toTajtzin ma quipia hueyilistli para nochipa. Ma ijqui nochihua. </div>
<div class='s'>Sa ica nochi tetlajpalohuilistli </div>
<div class='p'>
<span class="verse" id="PP4_21">21&#160;</span>Xquintlajpalocan cada se on yejhuan iyaxcahuan<a href='#FN27' epub:type='noteref' class='noteref'>†</a> Dios itechcopa Jesucristo. On tocnihuan yejhuan nican nohuan nemij no mechtlajpalohuaj. 
<span class="verse" id="PP4_22">22&#160;</span>No ijqui mechtlajpalohuaj nochimej on teyaxcahuan itech Dios yejhuan nemij nican Roma, niman más yejhuamej on yejhuan quitequichihuiliaj in César, on más hueyi tlayecanquetl, ipan in hueyi país itoca Roma. </div>
<div class='p'>
<span class="verse" id="PP4_23">23&#160;</span>Ma toTeco Jesucristo mechtiochihua nochimej nemejhuamej. Ma ijqui nochihua.</div><div class="footnote">
<hr />
<aside epub:type='footnote' id="FN1"><p class="f"><a class="notebackref" href="#PP1_1"><span class="notemark">*</span> 1:1</a>
 <span class="ft">le pertenecen; neniaxcahuan, nenihuaxcahuan, nenitlatquihuan </span></p></aside>
<aside epub:type='footnote' id="FN2"><p class="f"><a class="notebackref" href="#PP1_7"><span class="notemark">†</span> 1:7</a>
 <span class="ft">su misericordia </span></p></aside>
<aside epub:type='footnote' id="FN3"><p class="f"><a class="notebackref" href="#PP1_8"><span class="notemark">‡</span> 1:8</a>
 <span class="ft">mucho </span></p></aside>
<aside epub:type='footnote' id="FN4"><p class="f"><a class="notebackref" href="#PP1_8"><span class="notemark">§</span> 1:8</a>
 <span class="ft">les amo </span></p></aside>
<aside epub:type='footnote' id="FN5"><p class="f"><a class="notebackref" href="#PP1_8"><span class="notemark">*</span> 1:8</a>
 <span class="ft">todos ustedes; nannochti, yemochimej, anochimej, innochimej, emmochimej </span></p></aside>
<aside epub:type='footnote' id="FN6"><p class="f"><a class="notebackref" href="#PP1_15-17"><span class="notemark">†</span> 1:15-17</a>
 <span class="ft">amor </span></p></aside>
<aside epub:type='footnote' id="FN7"><p class="f"><a class="notebackref" href="#PP1_20"><span class="notemark">‡</span> 1:20</a>
 <span class="ft">no importa; xnechimportarohua, xnechajmana </span></p></aside>
<aside epub:type='footnote' id="FN8"><p class="f"><a class="notebackref" href="#PP1_23"><span class="notemark">§</span> 1:23</a>
 <span class="ft">difícil </span></p></aside>
<aside epub:type='footnote' id="FN9"><p class="f"><a class="notebackref" href="#PP2_1"><span class="notemark">*</span> 2:1</a>
 <span class="ft">su amor </span></p></aside>
<aside epub:type='footnote' id="FN10"><p class="f"><a class="notebackref" href="#PP2_1"><span class="notemark">†</span> 2:1</a>
 <span class="ft">su misericordia </span></p></aside>
<aside epub:type='footnote' id="FN11"><p class="f"><a class="notebackref" href="#PP2_6"><span class="notemark">‡</span> 2:6</a>
 <span class="ft">merece </span></p></aside>
<aside epub:type='footnote' id="FN12"><p class="f"><a class="notebackref" href="#PP2_8"><span class="notemark">§</span> 2:8</a>
 <span class="ft">muy </span></p></aside>
<aside epub:type='footnote' id="FN13"><p class="f"><a class="notebackref" href="#PP2_8"><span class="notemark">*</span> 2:8</a>
 <span class="ft">cruz </span></p></aside>
<aside epub:type='footnote' id="FN14"><p class="f"><a class="notebackref" href="#PP2_14"><span class="notemark">†</span> 2:14</a>
 <span class="ft">cosas </span></p></aside>
<aside epub:type='footnote' id="FN15"><p class="f"><a class="notebackref" href="#PP2_26"><span class="notemark">‡</span> 2:26</a>
 <span class="ft">todos ustedes; nannochti, yemochimej, anochimej, innochimej, emmochimej </span></p></aside>
<aside epub:type='footnote' id="FN16"><p class="f"><a class="notebackref" href="#PP2_27"><span class="notemark">§</span> 2:27</a>
 <span class="ft">tuvo misericordia de él </span></p></aside>
<aside epub:type='footnote' id="FN17"><p class="f"><a class="notebackref" href="#PP3_1"><span class="notemark">*</span> 3:1</a>
 <span class="ft">le pertenecen; nenteaxcahuan, nentehuaxcahuan, nentetlatquihuan </span></p></aside>
<aside epub:type='footnote' id="FN18"><p class="f"><a class="notebackref" href="#PP3_4"><span class="notemark">†</span> 3:4</a>
 <span class="ft">mucho </span></p></aside>
<aside epub:type='footnote' id="FN19"><p class="f"><a class="notebackref" href="#PP3_7"><span class="notemark">‡</span> 3:7</a>
 <span class="ft">cosas </span></p></aside>
<aside epub:type='footnote' id="FN20"><p class="f"><a class="notebackref" href="#PP3_10"><span class="notemark">§</span> 3:10</a>
 <span class="ft">resucitó; oyol </span></p></aside>
<aside epub:type='footnote' id="FN21"><p class="f"><a class="notebackref" href="#PP3_18"><span class="notemark">*</span> 3:18</a>
 <span class="ft">su cruz </span></p></aside>
<aside epub:type='footnote' id="FN22"><p class="f"><a class="notebackref" href="#PP4_1"><span class="notemark">*</span> 4:1</a>
 <span class="ft">les amo </span></p></aside>
<aside epub:type='footnote' id="FN23"><p class="f"><a class="notebackref" href="#PP4_1"><span class="notemark">†</span> 4:1</a>
 <span class="ft">mucho </span></p></aside>
<aside epub:type='footnote' id="FN24"><p class="f"><a class="notebackref" href="#PP4_8"><span class="notemark">‡</span> 4:8</a>
 <span class="ft">merece </span></p></aside>
<aside epub:type='footnote' id="FN25"><p class="f"><a class="notebackref" href="#PP4_16"><span class="notemark">§</span> 4:16</a>
 <span class="ft">todavía; sanquen </span></p></aside>
<aside epub:type='footnote' id="FN26"><p class="f"><a class="notebackref" href="#PP4_18"><span class="notemark">*</span> 4:18</a>
 <span class="ft">incienso; tlapopochilistli </span></p></aside>
<aside epub:type='footnote' id="FN27"><p class="f"><a class="notebackref" href="#PP4_21"><span class="notemark">†</span> 4:21</a>
 <span class="ft">le pertenecen; iaxcahuan, ihuaxcahuan, itlatquihuan </span></p></aside>

<hr />
</div>
</div></body></html>
